<body bgcolor="FFDA89"><center><table><tr><td><font color = blue><b>เย ๆ</font></b></td><td>ว. เสียงร้องไห้ของเด็ก ๆ ที่ทอดเสียงยาว ๆ และไม่ใคร่หยุด เรียกว่า </td></tr><tr><td></td> <td>ร้องเย ๆ.</td></tr><tr><td></td></tr><tr><td></td></tr><tr><td><font color = blue><b>เยง</font></b></td><td>ก. กลัว, เกรง, ใช้ว่า แยง ก็มี.</td></tr><tr><td></td></tr><tr><td></td></tr><tr><td><font color = blue><b>เยซู</font></b></td><td>น. นามศาสดาของศาสนาคริสต์. (อ. Jesus).</td></tr><tr><td></td></tr><tr><td></td></tr><tr><td><font color = blue><b>เย็ด</font></b></td><td>(ปาก) ก. ร่วมประเวณี.</td></tr><tr><td></td></tr><tr><td></td></tr><tr><td><font color = blue><b>เย็น ๑</font></b></td><td>น. เวลาใกล้คํ่า ประมาณ ๑๖๑๘ นาฬิกา.</td></tr><tr><td></td></tr><tr><td></td></tr><tr><td><font color = blue><b>เย็น ๒</font></b></td><td>ว. มีความรู้สึกตามผิวหนังเหมือนถูกน้ำแข็งเป็นต้น, หนาว, หายร้อน, </td></tr><tr><td></td> <td>ตรงข้ามกับ ร้อน; ไม่รู้สึกกระวนกระวาย เช่น เย็นใจ.</td></tr><tr><td></td> <td><font color="blue"><b>เย็นเจี๊ยบ</b></font>  ว. เย็นมาก เช่น น้ำแข็งเย็นเจี๊ยบ.</td></tr><tr><td></td> <td><font color="blue"><b>เย็นใจ</b></font>  ก. สบายใจ, ไม่ยุ่งใจ, ไม่ต้องกังวลใจ, ไม่ร้อนใจ, เช่น เรื่องนี้</td></tr><tr><td></td> <td>เย็นใจได้ สำเร็จแน่.</td></tr><tr><td></td> <td><font color="blue"><b>เย็นฉ่ำ</b></font>  ว. เย็นชุ่มชื้น เช่น หลังฝนตกอากาศเย็นฉ่ำ.</td></tr><tr><td></td> <td><font color="blue"><b>เย็นเฉียบ</b></font>  ว. เย็นจัด เช่น หน้าหนาวน้ำในลำธารเย็นเฉียบ.</td></tr><tr><td></td> <td><font color="blue"><b>เย็นเฉื่อย</b></font>  ว. เย็นเพราะลมพัดมาเรื่อย ๆ เช่น ตรงนี้ลมพัดเย็นเฉื่อย; มี</td></tr><tr><td></td> <td>อารมณ์เรื่อย ๆ ช้า ๆ เช่น เขาเป็นคนอารมณ์เย็นเฉื่อย.</td></tr><tr><td></td> <td><font color="blue"><b>เย็นชา</b></font>  ว. แสดงอาการเฉยเมยไม่สนใจใยดี เช่น เดี๋ยวนี้เขาแสดงอาการ</td></tr><tr><td></td> <td>เย็นชา, ชาเย็น ก็ว่า.</td></tr><tr><td></td> <td><font color="blue"><b>เย็นชืด</b></font>  ว. เย็นอย่างสิ่งไม่มีชีวิต เช่น เขานอนตายตัวเย็นชืด, เย็นจนหมด</td></tr><tr><td></td> <td>รสชาติ เช่น แกงเย็นชืด.</td></tr><tr><td></td> <td><font color="blue"><b>เย็นชื่น</b></font>  ว. เย็นสบาย เช่น ฝนตกใหม่ ๆ อากาศเย็นชื่น.</td></tr><tr><td></td> <td><font color="blue"><b>เย็นชื้น</b></font>  ว. เย็นอย่างมีไอน้ำซึมซาบอยู่ เช่น ฝนตกติดกันหลายวันอากาศ</td></tr><tr><td></td> <td>เย็นชื้น.</td></tr><tr><td></td> <td><font color="blue"><b>เย็นตา</b></font>  ว. ชื่นตา, สบายตา, ดูแล้วสบายใจ, เช่น สีเขียวอ่อนเย็นตา.</td></tr><tr><td></td> <td><font color="blue"><b>เย็นยะเยือก</b></font>  ว. อาการที่รู้สึกหนาวสะท้านถึงขั้วหัวใจ, เย็นเยือก หรือ </td></tr><tr><td></td> <td>เยือกเย็น ก็ว่า.</td></tr><tr><td></td> <td><font color="blue"><b>เย็นเยียบ</b></font>  ว. อาการที่รู้สึกเย็นจับขั้วหัวใจเพราะหวาดกลัวเป็นต้น เช่น </td></tr><tr><td></td> <td>เข้าไปในป่าช้ากลางคืนรู้สึกเย็นเยียบ, เยียบเย็น ก็ว่า.</td></tr><tr><td></td> <td><font color="blue"><b>เย็นเยือก</b></font>  ว. อาการที่รู้สึกหนาวสะท้านถึงขั้วหัวใจ เช่น บนยอดดอย</td></tr><tr><td></td> <td>น้ำค้างตกเย็นเยือก หน้าหนาวอากาศบนภูเขาเย็นเยือก, เย็นยะเยือก </td></tr><tr><td></td> <td>หรือ เยือก ก็ว่า.</td></tr><tr><td></td> <td><font color="blue"><b>เย็นวาบ</b></font>  ว. อาการที่รู้สึกเย็นในทันทีทันใดแล้วก็หายไป เช่น ลมพัด</td></tr><tr><td></td> <td>กระโชกเข้ามารู้สึกเย็นวาบ.</td></tr><tr><td></td> <td><font color="blue"><b>เย็นวูบ</b></font>  ว. อาการที่ความเย็นมากระทบตัวโดยฉับพลันแล้วก็หายไป เช่น </td></tr><tr><td></td> <td>เข้าไปในห้องปรับอากาศรู้สึกเย็นวูบ.</td></tr><tr><td></td> <td><font color="blue"><b>เย็นหู</b></font>  ว. รื่นหู, ไม่ขัดหู, ฟังแล้วสบายใจ, เช่น พูดจาไพเราะนุ่มนวล</td></tr><tr><td></td> <td>ฟังแล้วเย็นหู เสียงเขาฟังแล้วเย็นหู.</td></tr><tr><td></td></tr><tr><td></td></tr><tr><td><font color = blue><b>เย็นตาโฟ, เย็นเตาโฟ</font></b></td><td>น. อาหารแบบจีนอย่างหนึ่งคล้ายก๋วยเตี๋ยว แต่ใส่ผักบุ้ง ปลาหมึกแช่ด่าง</td></tr><tr><td></td> <td>เต้าหู้ เลือดหมู ลูกชิ้นปลา แมงกะพรุน และน้ำเต้าหู้ยี้หรือซอสมะเขือเทศ. </td></tr><tr><td></td> <td>(จ.).</td></tr><tr><td></td></tr><tr><td></td></tr><tr><td><font color = blue><b>เย็บ</font></b></td><td>ก. ทําให้ติดกันโดยใช้เข็มร้อยด้ายหรือเชือกเป็นต้นแทงขึ้นแทงลง เช่น </td></tr><tr><td></td> <td>เย็บผ้า เย็บกระสอบ, ใช้ตอกหรือหวายเป็นต้นที่มีปลายแหลมแทงขึ้นลง</td></tr><tr><td></td> <td>เพื่อร้อยสิ่งใดสิ่งหนึ่งให้ติดกัน เช่น เย็บจาก, ใช้เครื่องอุปกรณ์กดทำให้</td></tr><tr><td></td> <td>กระดาษติดกันด้วยลวดเย็บ เช่น เย็บกระดาษ, กลัดให้ติดกันด้วยไม้กลัด</td></tr><tr><td></td> <td>เป็นต้น เช่น เย็บกระทง.</td></tr><tr><td></td> <td><font color="blue"><b>เย็บกี่</b></font>  ก. ใช้ด้ายเย็บแผ่นกระดาษด้วยวิธีร้อยทีละปึกเล็ก ๆ เพื่อประกอบ</td></tr><tr><td></td> <td>เข้าเป็นเล่มในลักษณะที่ทําให้เปิดเล่มได้เต็มที่.</td></tr><tr><td></td> <td><font color="blue"><b>เย็บจักร</b></font>  ก. เย็บด้วยจักร.</td></tr><tr><td></td> <td><font color="blue"><b>เย็บด้าย</b></font>  ก. ใช้ด้ายเย็บแผ่นกระดาษเพื่อประกอบเข้าเป็นเล่ม.</td></tr><tr><td></td> <td><font color="blue"><b>เย็บแบบ</b></font>  ก. เย็บกลีบดอกไม้ติดบนใบตองเป็นรูปต่าง ๆ.</td></tr><tr><td></td> <td><font color="blue"><b>เย็บปาก</b></font>  (ปาก) ก. ปิดปากเงียบไม่ยอมพูด.</td></tr><tr><td></td> <td><font color="blue"><b>เย็บแผล</b></font>  ก. ทำให้แผลติดกันโดยใช้เอ็นหรือไหมเย็บ หรือใช้ปลิงเกาะ.</td></tr><tr><td></td> <td><font color="blue"><b>เย็บมือ</b></font>  ก. เย็บด้วยมือ.</td></tr><tr><td></td> <td><font color="blue"><b>เย็บมุงหลังคา</b></font>  ก. เย็บอก.</td></tr><tr><td></td> <td><font color="blue"><b>เย็บล้มตะเข็บ</b></font>  ก. เรียกวิธีเย็บผ้าแบบหนึ่ง โดยเย็บ ๒ ครั้ง เมื่อเย็บครั้ง</td></tr><tr><td></td> <td>หนึ่งแล้วจับตะเข็บให้ราบลง แล้วเย็บลงไปบนตะเข็บนั้นอีกครั้งหนึ่ง.</td></tr><tr><td></td> <td><font color="blue"><b>เย็บลวด</b></font>  ก. ใช้ลวดเย็บแผ่นกระดาษเพื่อประกอบเข้าเป็นเล่ม.</td></tr><tr><td></td> <td><font color="blue"><b>เย็บเล่ม</b></font>  ก. ใช้ด้ายหรือลวดเย็บแผ่นกระดาษเพื่อประกอบเข้าเป็นเล่ม.</td></tr><tr><td></td> <td><font color="blue"><b>เย็บสวน</b></font>  ก. เย็บกลีบดอกไม้และใบไม้บนใบมะพร้าวหรือก้านกล้วย</td></tr><tr><td></td> <td>ทำเป็นแถบยาวสำหรับประดับตกแต่งงานเครื่องสด.</td></tr><tr><td></td> <td><font color="blue"><b>เย็บอก</b></font>  ก. ใช้ด้ายหรือลวดเย็บแผ่นกระดาษตามแนวกึ่งกลาง เพื่อพับ</td></tr><tr><td></td> <td>ประกอบเข้าเป็นเล่ม, เย็บมุงหลังคา ก็เรียก.</td></tr><tr><td></td></tr><tr><td></td></tr><tr><td><font color = blue><b>เยภุย, เยภุยยะ</font></b></td><td>[เยพุยยะ] ว. มาก, ชุกชุม. (ป.).</td></tr><tr><td></td> <td><font color="blue"><b>เยภุยนัย</b></font>  น. วิธีที่คนส่วนมากใช้. (ป. เยภุยฺยนย).</td></tr><tr><td></td> <td><font color="blue"><b>เยภุยสิกา</b></font>  น. ความเห็นข้างมาก. (ป. เยภุยฺยสิกา).</td></tr><tr><td></td></tr><tr><td></td></tr><tr><td><font color = blue><b>เย้ย</font></b></td><td>ก. พูดหรือกระทําให้ได้อาย ให้เจ็บใจ ให้โกรธ.</td></tr><tr><td></td> <td><font color="blue"><b>เย้ยหยัน</b></font>  ก. พูดหรือแสดงกิริยาดูถูกเยาะเย้ยให้ได้อาย ให้เจ็บใจ ให้โกรธ.</td></tr><tr><td></td></tr><tr><td></td></tr><tr><td><font color = blue><b>เยอ ๑</font></b></td><td>(ถิ่น) ว. ใหญ่ เช่น ผาเยอ.</td></tr><tr><td></td></tr><tr><td></td></tr><tr><td><font color = blue><b>เยอ ๒</font></b></td><td>ก. ยกย่อง, ชมเชย.</td></tr><tr><td></td></tr><tr><td></td></tr><tr><td><font color = blue><b>เย่อ</font></b></td><td>ก. เอามาด้วยแรงบังคับโดยการฉุดรั้งแย่งกัน, ใช้แรงฉุดรั้งดึงกันไปมา.</td></tr><tr><td></td></tr><tr><td></td></tr><tr><td><font color = blue><b>เยอรมัน</font></b></td><td>น. ชื่อประเทศ ชนชาติ และภาษาของชาวยุโรปชาติหนึ่งที่อยู่ทางทิศ</td></tr><tr><td></td> <td>ตะวันตกของภาคพื้นยุโรป.</td></tr><tr><td></td></tr><tr><td></td></tr><tr><td><font color = blue><b>เยอว</font></b></td><td>คําต้นเสียงสําหรับบอกจังหวะพายเรือ.</td></tr><tr><td></td></tr><tr><td></td></tr><tr><td><font color = blue><b>เย่อหยิ่ง</font></b></td><td>ว. จองหองเกินฐานะ, แสดงอาการยโสโอ้อวด, ถือตัว, อวดดี.</td></tr><tr><td></td></tr><tr><td></td></tr><tr><td><font color = blue><b>เยอะ ๑, เยอะแยะ</font></b></td><td>ว. มากเหลือหลาย, ถมไป, เช่น อาหารมีเยอะ ข้าวของเยอะแยะ.</td></tr><tr><td></td></tr><tr><td></td></tr><tr><td><font color = blue><b>เยอะ ๒</font></b></td><td>น. เรียกแผลที่หนองไหลเปรอะเลอะ.</td></tr><tr><td></td></tr><tr><td></td></tr><tr><td><font color = blue><b>เยา ๑</font></b></td><td>น. อาการที่ทองไม่แล่นติดต่อกันโดยตลอดในการหล่อ.</td></tr><tr><td></td></tr><tr><td></td></tr><tr><td><font color = blue><b>เยา ๒</font></b></td><td>ว. เบา, อ่อน, น้อย เช่น ราคาเยา, มักใช้เข้าคู่กับคำ ย่อม เป็น ย่อมเยา เช่น </td></tr><tr><td></td> <td>ราคาย่อมเยา.</td></tr><tr><td></td></tr><tr><td></td></tr><tr><td><font color = blue><b>เย้า ๑</font></b></td><td>น. ชนชาวเขาเผ่าหนึ่ง อยู่ในประเทศไทยตอนเหนือ เรียกตัวเองว่า เมี่ยน </td></tr><tr><td></td> <td>พูดภาษาเมี่ยนในตระกูลแม้วเย้า.</td></tr><tr><td></td></tr><tr><td></td></tr><tr><td><font color = blue><b>เย้า ๒</font></b></td><td>ก. หยอก, สัพยอก.</td></tr><tr><td></td> <td><font color="blue"><b>เย้าหยอก</b></font>  ก. สัพยอก, กระเซ้าเย้าแหย่, หยอกเย้า ก็ว่า.</td></tr><tr><td></td></tr><tr><td></td></tr><tr><td><font color = blue><b>เยาว, เยาว์</font></b></td><td>[เยาวะ, เยา] ว. อ่อนวัย, รุ่นหนุ่ม, รุ่นสาว, เช่น เยาว์วัย วัยเยาว์. (แผลง</td></tr><tr><td></td> <td>มาจาก ยุว).</td></tr><tr><td></td> <td><font color="blue"><b>เยาวชน</b></font>  (กฎ) น. บุคคลอายุเกิน ๑๔ ปีบริบูรณ์แต่ยังไม่ถึง ๑๘ ปีบริบูรณ์.</td></tr><tr><td></td> <td><font color="blue"><b>เยาวมาลย์</b></font>  น. หญิงสาวสวย.</td></tr><tr><td></td> <td><font color="blue"><b>เยาวยอด</b></font>  ว. สวยที่สุด.</td></tr><tr><td></td> <td><font color="blue"><b>เยาวราช</b></font>  น. ยุพราช, ราชโอรสที่ยังเยาว์พระชนม์.</td></tr><tr><td></td> <td><font color="blue"><b>เยาวเรศ</b></font>  น. นางกษัตริย์, หญิงสาวสวย.</td></tr><tr><td></td> <td><font color="blue"><b>เยาวลักษณ์ </b></font> น. หญิงมีลักษณะสวย.</td></tr><tr><td></td></tr><tr><td></td></tr><tr><td><font color = blue><b>เยาวน</font></b></td><td>[วะนะ] น. ความหนุ่ม, ความสาว, ความเป็นหนุ่มเป็นสาว. (ส. ยุวนฺ; </td></tr><tr><td></td> <td>ป. ยุว ว่า หนุ่ม, สาว).</td></tr><tr><td></td></tr><tr><td></td></tr><tr><td><font color = blue><b>เยาวนะ</font></b></td><td>[วะ] น. ชื่อชนชาติกรีก ซึ่งชาวอินเดียเรียกเพี้ยนมาจากคํา Ionia; ชื่อ</td></tr><tr><td></td> <td>เรียกชาวไทยทางล้านนา, ยวน โยน หรือ โยนก ก็เรียก.</td></tr><tr><td></td></tr><tr><td></td></tr><tr><td><font color = blue><b>เยาวพา</font></b></td><td>[วะ] น. หญิงสาวสวย. (แผลงมาจาก ยุพา).</td></tr><tr><td></td></tr><tr><td></td></tr><tr><td><font color = blue><b>เยาวพาณี</font></b></td><td>[วะ] น. เทียนเยาวพาณี. <I>(ดู เทียนเยาวพาณี ที่ เทียน ๓).</I></td></tr><tr><td></td></tr><tr><td></td></tr><tr><td><font color = blue><b>เยาวพาน</font></b></td><td>[วะพาน] น. ชายหนุ่ม.  ว. หนุ่ม, รุ่น. (แผลงมาจาก ยุวาน).</td></tr><tr><td></td></tr><tr><td></td></tr><tr><td><font color = blue><b>เยาะ</font></b></td><td>ก. พูดหรือแสดงกิริยาให้เจ็บใจชํ้าใจ โดยย้ำถึงความเสียเปรียบ ความ</td></tr><tr><td></td> <td>ด้อยกว่า หรือความผิดพลาด เช่น เยาะว่า ไหนว่าเก่งนัก ทำไมสอบตก.</td></tr><tr><td></td> <td><font color="blue"><b>เยาะเย้ย</b></font>  ก. ค่อนว่าหรือแสดงกิริยาซ้ำเติมให้ได้อาย ให้ช้ำใจเจ็บใจ </td></tr><tr><td></td> <td>ให้โกรธ.</td></tr><tr><td></td></tr><tr><td></td></tr><tr><td><font color = blue><b>เยิง ๑</font></b></td><td>ว. ป่าเถื่อน.  น. ป่า เช่น มาแต่เยิง.</td></tr><tr><td></td></tr><tr><td></td></tr><tr><td><font color = blue><b>เยิง ๒</font></b></td><td>(ถิ่นอีสาน) ส. เรา. (ข.).</td></tr><tr><td></td></tr><tr><td></td></tr><tr><td><font color = blue><b>เยิน</font></b></td><td>ว. ยู่, ย่น, เช่น คมมีดเยิน ตีตะปูจนหัวเยิน, บานออกจนเสียรูป เช่น ไข</td></tr><tr><td></td> <td>ตะปูควงจนหัวเยิน.</td></tr><tr><td></td></tr><tr><td></td></tr><tr><td><font color = blue><b>เยิ่น</font></b></td><td>ว. มีระยะยาวหรือนานยืดออกไป; เนิบ เช่น อ่อนเยิ่น.</td></tr><tr><td></td> <td><font color="blue"><b>เยิ่นเย้อ</b></font>  ว. ยืดยาด, ไม่กะทัดรัด, ไม่รัดกุม, (โดยมากใช้แก่คําพูดหรือ</td></tr><tr><td></td> <td>ข้อความ) เช่น พูดจาเยิ่นเย้อ ข้อความเยิ่นเย้อ.</td></tr><tr><td></td></tr><tr><td></td></tr><tr><td><font color = blue><b>เยินยอ</font></b></td><td>ว. ยกยอ.  ก. ยกย่อง.</td></tr><tr><td></td></tr><tr><td></td></tr><tr><td><font color = blue><b>เยิบ, เยิบ ๆ</font></b></td><td>ว. อาการของสิ่งที่แบนและยาวเมื่อรับน้ำหนักมาก ๆ จะไหวตัวขึ้นลง</td></tr><tr><td></td> <td>เป็นจังหวะเนิบ ๆ เช่น กระดานนอกชานอ่อนเยิบ หาบของมาเยิบ ๆ.</td></tr><tr><td></td></tr><tr><td></td></tr><tr><td><font color = blue><b>เยิบยาบ</font></b></td><td>ว. อาการไหวอยู่กับที่อย่างเนิบ ๆ (ใช้แก่สิ่งที่เป็นผืนแผ่นบาง ๆ หรือที่</td></tr><tr><td></td> <td>อ่อนไหวได้ในตัว) เช่น หลังคาสังกะสีที่ตะปูหลุดไม่หมดถูกลมพัด</td></tr><tr><td></td> <td>เยิบยาบ ลมพัดผ้าคลุมป้ายปลิวไหวเยิบยาบ, พะเยิบพะยาบ ก็ว่า.</td></tr><tr><td></td></tr><tr><td></td></tr><tr><td><font color = blue><b>เยิ้ม</font></b></td><td>ก. ซึมออกมาแทบหยด เช่น นํ้าเกลือเยิ้ม น้ำเหลืองเยิ้ม, ชุ่มมากแทบหยด </td></tr><tr><td></td> <td>เช่น ใส่นํ้ามันจนเยิ้ม, (โดยมากใช้แก่นํ้าหรือของเหลวที่มีลักษณะเหนียว</td></tr><tr><td></td> <td>เหนอะหนะ); โดยปริยายหมายถึงลักษณะที่เห็นคล้ายคลึงเช่นนั้น เช่น </td></tr><tr><td></td> <td>นัยน์ตาเยิ้ม.</td></tr><tr><td></td></tr><tr><td></td></tr><tr><td><font color = blue><b>เยีย ๑</font></b></td><td>น. เรียกไก่ตัวผู้ที่มีรูปร่างคล้ายไก่ตัวเมียว่า ไก่เยีย. (เทียบ ข. ญี ว่า สัตว์</td></tr><tr><td></td> <td>ตัวเมีย).</td></tr><tr><td></td></tr><tr><td></td></tr><tr><td><font color = blue><b>เยีย ๒</font></b></td><td>(ถิ่น) ก. ทํา.</td></tr><tr><td></td> <td><font color="blue"><b>เยียใด</b></font>  ก. ทําไฉน.</td></tr><tr><td></td> <td><font color="blue"><b>เยียมั่ง</b></font>  ก. ทําเป็นคนมั่งมี.</td></tr><tr><td></td> <td><font color="blue"><b>เยียใหญ่</b></font>  ก. ทําเป็นคนใหญ่โต, มักใหญ่ใฝ่สูง.</td></tr><tr><td></td></tr><tr><td></td></tr><tr><td><font color = blue><b>เยีย ๓</font></b></td><td>น. ยุ้งข้าว. (ไทยใหญ่).</td></tr><tr><td></td></tr><tr><td></td></tr><tr><td><font color = blue><b>เยีย ๔</font></b></td><td>ว. งามยิ่ง, งามเพริศพริ้ง, เยียรยง.</td></tr><tr><td></td></tr><tr><td></td></tr><tr><td><font color = blue><b>เยี่ยง, เยี่ยงอย่าง</font></b></td><td>น. อย่าง, แบบอย่าง, เช่น จงเอาเยี่ยงกา อย่าถือเป็นเยี่ยงอย่าง.  ว. เช่น, </td></tr><tr><td></td> <td>ใช้ว่า เยื่อง ก็มี.</td></tr><tr><td></td></tr><tr><td></td></tr><tr><td><font color = blue><b>เยียงผา</font></b></td><td><I>ดู เลียงผา ๑</I>.</td></tr><tr><td></td></tr><tr><td></td></tr><tr><td><font color = blue><b>เยียดยัด</font></b></td><td>ก. ยัดเยียด.</td></tr><tr><td></td></tr><tr><td></td></tr><tr><td><font color = blue><b>เยียน</font></b></td><td>ก. ไปมาหาสู่, มักใช้ควบกับคํา เยี่ยม เป็น เยี่ยมเยียน, เยือน ก็ว่า.</td></tr><tr><td></td></tr><tr><td></td></tr><tr><td><font color = blue><b>เยียบ</font></b></td><td>ก. อาการที่รู้สึกเย็นจับขั้วหัวใจเพราะหวาดกลัวเป็นต้น, มักใช้ควบกับ</td></tr><tr><td></td> <td>คํา เย็น เป็น เย็นเยียบ หรือ เยียบเย็น เช่น เข้าไปในป่าช้ากลางคืนรู้สึก</td></tr><tr><td></td> <td>เย็นเยียบ.</td></tr><tr><td></td></tr><tr><td></td></tr><tr><td><font color = blue><b>เยี่ยม ๑</font></b></td><td>ก. ไปถามข่าวทุกข์สุข, ไปหา, เช่น ไปเยี่ยมญาติ มาเยี่ยมบ้าน; ชะโงก</td></tr><tr><td></td> <td>หน้าออกไป เช่น เยี่ยมหน้าต่าง; โผล่ออก เช่น พระจันทร์เยี่ยมขอบฟ้า.</td></tr><tr><td></td> <td><font color="blue"><b>เยี่ยมกราย</b></font>  ก. กรายมาให้เห็น เช่น นานแล้วไม่เยี่ยมกรายมาเลย.</td></tr><tr><td></td> <td><font color="blue"><b>เยี่ยม ๆ มอง ๆ</b></font>  ก. โผล่มองบ่อย ๆ (เพื่อให้เห็น หรือเพื่อให้รู้ว่ามีใครหรือ</td></tr><tr><td></td> <td>อะไรอยู่ข้างใน).  ว. อาการที่ด้อมแอบดูบ่อย ๆ เช่น มีคนแปลกหน้ามา</td></tr><tr><td></td> <td>เยี่ยม ๆ มอง ๆ.</td></tr><tr><td></td> <td><font color="blue"><b>เยี่ยมเยียน, เยี่ยมเยือน</b></font>  ก. ไปมาหาสู่ถามข่าวคราว.</td></tr><tr><td></td></tr><tr><td></td></tr><tr><td><font color = blue><b>เยี่ยม ๒</font></b></td><td>ว. ยิ่ง, เด่น, เลิศ, เช่น ดีเยี่ยม เขาเยี่ยมทางคำนวณ.</td></tr><tr><td></td> <td><font color="blue"><b>เยี่ยมยอด</b></font>  ว. ดีที่สุด, เลิศที่สุด, ยอดเยี่ยม ก็ว่า.</td></tr><tr><td></td></tr><tr><td></td></tr><tr><td><font color = blue><b>เยี่ยมวิมาน</font></b></td><td>น. ชื่อเพลงไทยทํานองหนึ่ง.</td></tr><tr><td></td></tr><tr><td></td></tr><tr><td><font color = blue><b>เยียรบับ</font></b></td><td>[ระบับ] น. ผ้าซึ่งทอด้วยทองแล่งกับไหมแต่มีไหมน้อยกว่า, ส้ารบับ </td></tr><tr><td></td> <td>ก็ว่า.</td></tr><tr><td></td></tr><tr><td></td></tr><tr><td><font color = blue><b>เยียรยง</font></b></td><td>[เยียระยง] (กลอน) ว. งามยิ่ง, งามเพริศพริ้ง, ใช้ว่า เยีย ก็มี.</td></tr><tr><td></td></tr><tr><td></td></tr><tr><td><font color = blue><b>เยียว</font></b></td><td>สัน. ผิว่า, แม้ว่า, ถ้า.</td></tr><tr><td></td></tr><tr><td></td></tr><tr><td><font color = blue><b>เยี่ยว</font></b></td><td>น. ของเหลวที่เสียซึ่งไตขับถ่ายออกจากโลหิต, นํ้าปัสสาวะ, (ปาก) </td></tr><tr><td></td> <td>น้ำเบา.  ก. ถ่ายปัสสาวะ, (ปาก) เบา.</td></tr><tr><td></td> <td><font color="blue"><b>เยี่ยวอูฐ</b></font>  น. ยาดมชนิดหนึ่ง มีองค์ประกอบเป็นเม็ดแอมโมเนียม</td></tr><tr><td></td> <td>คาร์บอเนตผสมนํ้าแอมโมเนียและสารหอมบางอย่าง ใช้สูดดมแก้</td></tr><tr><td></td> <td>อาการวิงเวียน.</td></tr><tr><td></td></tr><tr><td></td></tr><tr><td><font color = blue><b>เยี่ยวงัว</font></b></td><td>(ถิ่นอุดร) น. ต้นกะทกรก. <I>[ดู กะทกรก (๑)].</I></td></tr><tr><td></td></tr><tr><td></td></tr><tr><td><font color = blue><b>เยียวยง</font></b></td><td>(กลอน) ว. งามยิ่ง.</td></tr><tr><td></td></tr><tr><td></td></tr><tr><td><font color = blue><b>เยียวยา</font></b></td><td>ก. บําบัดโรค, แก้โรค, เช่น ไม่มีหมอจะมาเยียวยาได้; แก้ไข, ทําให้ดีขึ้น, </td></tr><tr><td></td> <td>เช่น เศรษฐกิจกำลังทรุดหนัก ยากที่จะเยียวยาได้.</td></tr><tr><td></td></tr><tr><td></td></tr><tr><td><font color = blue><b>เยือ</font></b></td><td>(ถิ่น) ว. นาน.</td></tr><tr><td></td></tr><tr><td></td></tr><tr><td><font color = blue><b>เยื่อ</font></b></td><td>น. สิ่งที่เป็นแผ่นบางอยู่ตามผิวหรือภายในของร่างกายบางส่วนหรือ</td></tr><tr><td></td> <td>ของสิ่งต่าง ๆ เช่น เยื่อในกระดูก เยื่อหัวหอม เยื่อไม้ไผ่.</td></tr><tr><td></td> <td><font color="blue"><b>เยื่อเคย</b></font>  น. กุ้งเคย, กะปิ, กะปิที่ทําจากกุ้งเคย.</td></tr><tr><td></td> <td><font color="blue"><b>เยื่อใย</b></font>  น. ความเกี่ยวพันแม้จะขาดกันไปแล้ว แต่ก็ยังมีอาลัยเหลืออยู่, </td></tr><tr><td></td> <td>ความผูกพันที่ยังตัดไม่ขาด, เช่น เขาทิ้งไปอย่างไม่มีเยื่อใย.</td></tr><tr><td></td></tr><tr><td></td></tr><tr><td><font color = blue><b>เยื้อ</font></b></td><td>ก. ยาวนาน, ไม่ใคร่จะจบสิ้น, มักใช้ว่า ยืดเยื้อ.</td></tr><tr><td></td></tr><tr><td></td></tr><tr><td><font color = blue><b>เยือก ๑</font></b></td><td>ว. อาการที่รู้สึกหนาวสะท้านถึงขั้วหัวใจ, เย็นยะเยือก หรือ เย็นเยือก </td></tr><tr><td></td> <td>ก็ว่า.</td></tr><tr><td></td> <td><font color="blue"><b>เยือกเย็น</b></font>  ว. มีจิตใจหนักแน่น ไม่ฉุนเฉียวโกรธง่าย เช่น สำคัญที่เป็นคน</td></tr><tr><td></td> <td>เยือกเย็น จึงจะตัดสินปัญหาได้อย่างรอบคอบ.</td></tr><tr><td></td></tr><tr><td></td></tr><tr><td><font color = blue><b>เยือก ๒</font></b></td><td>ว. อาการที่ไหวน้อย ๆ เช่น พายุพัดเรือนไหวเยือก.</td></tr><tr><td></td></tr><tr><td></td></tr><tr><td><font color = blue><b>เยือง ๑</font></b></td><td>ก. เยื้อง.</td></tr><tr><td></td></tr><tr><td></td></tr><tr><td><font color = blue><b>เยือง ๒</font></b></td><td><I>ดู เลียงผา ๑</I>.</td></tr><tr><td></td></tr><tr><td></td></tr><tr><td><font color = blue><b>เยื่อง</font></b></td><td>ว. เยี่ยง.</td></tr><tr><td></td></tr><tr><td></td></tr><tr><td><font color = blue><b>เยื้อง</font></b></td><td>ก. เอี้ยว, ย้ายไป, เดินอย่างไว้ท่าทาง, เช่น เดินเยื้องตัวแล้วซัดแขนอย่าง</td></tr><tr><td></td> <td>ละครรำ.  ว. เฉียงจากจุดตรงข้ามเล็กน้อย เช่น มหาวิทยาลัยธรรมศาสตร์</td></tr><tr><td></td> <td>อยู่เยื้องกับโรงพยาบาลศิริราช.</td></tr><tr><td></td> <td><font color="blue"><b>เยื้องกราย</b></font>  ก. เดินอย่างมีท่างาม เช่น นางแบบเยื้องกรายมาทีละคน ๆ; </td></tr><tr><td></td> <td>เดินก้าวเฉียงและกางแขนเพื่อดูท่าทีของคู่ต่อสู้อย่างการเยื้องกรายใน</td></tr><tr><td></td> <td>การตีกระบี่กระบอง (ใช้แก่ศิลปะการต่อสู้).</td></tr><tr><td></td> <td><font color="blue"><b>เยื้องยัก</b></font>  ก. เลี่ยงไป, ไม่ตรงไปตรงมา, ดัดแปลง, ยักเยื้อง ก็ว่า.</td></tr><tr><td></td> <td><font color="blue"><b>เยื้องย่าง</b></font>  ก. เดินอย่างมีลีลา, เดินอย่างมีท่างาม, ใช้ในความประชดก็มี, </td></tr><tr><td></td> <td>ย่างเยื้อง ก็ว่า.</td></tr><tr><td></td></tr><tr><td></td></tr><tr><td><font color = blue><b>เยือน</font></b></td><td>ก. เยี่ยม เช่น ลมหนาวมาเยือน ไปเยือนยุโรป.</td></tr><tr><td></td></tr><tr><td></td></tr><tr><td><font color = blue><b>เยื้อน</font></b></td><td>ก. เอื้อนกล่าวออกมาโดยมีอาการแช่มช้างดงาม.</td></tr><tr><td></td></tr><tr><td></td></tr><tr><td><font color = blue><b>แย่</font></b></td><td>ก. แบะขาและย่อลง, ย่อลง.  ว. เต็มที, หนัก, เช่น ปลายเดือนการเงินแย่ </td></tr><tr><td></td> <td>อาการไข้แย่เพียบลงทุกวัน.</td></tr><tr><td></td> <td><font color="blue"><b>แย่แต้</b></font>  ว. หนักจนต้องย่อลง.</td></tr><tr><td></td></tr><tr><td></td></tr><tr><td><font color = blue><b>แย้ ๑</font></b></td><td>น. ชื่อสัตว์เลื้อยคลานในวงศ์ Agamidae ลําตัวแบนราบ ข้างตัวมีสีสวย </td></tr><tr><td></td> <td>ไม่มีหนามสันหลัง อาศัยขุดรูอยู่ในดิน หากินตามพื้นดิน ไม่ขึ้นต้นไม้ </td></tr><tr><td></td> <td>ในประเทศไทยมี ๒ ชนิดย่อย คือ แย้เส้น (<I>Leiolepis belliana belliana</I>) </td></tr><tr><td></td> <td>และ แย้จุด (<I>L. b. rubritaeniata</I>).</td></tr><tr><td></td></tr><tr><td></td></tr><tr><td><font color = blue><b>แย้ ๒</font></b></td><td>ก. ถ่วงหนักลง เช่น ก้นแย้ ท้องแย้.</td></tr><tr><td></td></tr><tr><td></td></tr><tr><td><font color = blue><b>แยก</font></b></td><td>ก. ทําให้สิ่งที่รวมกันอยู่หรือประกอบกันอยู่ออกจากกัน เช่น แยกกลุ่ม</td></tr><tr><td></td> <td>ประชุม แยกกล้วยไม้, กิริยาของสิ่งที่รวมกันอยู่หรือประกอบกันอยู่แตก</td></tr><tr><td></td> <td>ออกจากกัน เช่น แผ่นดินแยก, แตกหรือทําให้แตกออกเป็นทาง เช่น </td></tr><tr><td></td> <td>แม่นํ้าแยก ทางแยก, ไม่รวมกัน เช่น แยกกันอยู่.</td></tr><tr><td></td> <td><font color="blue"><b>แยกเขี้ยว</b></font>  ก. เผยอริมฝีปากให้เห็นเขี้ยวด้วยอาการโกรธหรือขู่ เช่น เสือ</td></tr><tr><td></td> <td>แยกเขี้ยว, (ปาก) โดยปริยายหมายถึงพูดด้วยความโกรธหรือขู่.</td></tr><tr><td></td> <td><font color="blue"><b>แยกตัว</b></font>  ก. ผละออก เช่น เขาแยกตัวออกจากพรรคพวก; ไม่ผสมกลมกลืน</td></tr><tr><td></td> <td>กัน เช่น น้ำกับน้ำมันแยกตัวกัน; แบ่งตัวเพื่อขยายจำนวน เช่น เซลล์แยกตัว</td></tr><tr><td></td> <td>ออกจากกันเป็นทวีคูณ.</td></tr><tr><td></td> <td><font color="blue"><b>แยกธาตุ</b></font>  ก. ทำให้ธาตุที่รวมกันอยู่หรือประกอบกันอยู่แยกออกจากกัน.</td></tr><tr><td></td> <td><font color="blue"><b>แยกย้าย</b></font>  ก. แยกกันไปคนละทาง เช่น พองานเลิกต่างก็แยกย้ายกัน</td></tr><tr><td></td> <td>กลับบ้าน, แยกและย้ายไปอยู่คนละแห่ง เช่น เมื่อพ่อแม่ตายลูก ๆ ก็</td></tr><tr><td></td> <td>แยกย้ายไปหาที่อยู่ใหม่.</td></tr><tr><td></td> <td><font color="blue"><b>แยกแย้ง</b></font>  ก. แยกไปคนละทาง, ไม่ลงรอยกัน.</td></tr><tr><td></td> <td><font color="blue"><b>แยกแยะ</b></font>  ก. กระจายออกให้เห็นชัดเจน เช่น แยกแยะปัญหาให้เห็นเป็น</td></tr><tr><td></td> <td>ประเด็น ๆ ไป.</td></tr><tr><td></td> <td><font color="blue"><b>แยกสี</b></font>  ก. แยกแม่พิมพ์ออกตามแม่สี ๓ สี.</td></tr><tr><td></td></tr><tr><td></td></tr><tr><td><font color = blue><b>แยง ๑</font></b></td><td>ก. แหย่เข้าไปในช่องหรือในรู เช่น เอาขนไก่แยงหู, สอดดู, แลดู.</td></tr><tr><td></td> <td><font color="blue"><b>แยงตา</b></font>  ก. อาการที่แสงส่องสวนตรงมายังนัยน์ตา เช่น แสงอาทิตย์แยงตา.</td></tr><tr><td></td> <td><font color="blue"><b>แยงยล</b></font>  ก. มองดู.</td></tr><tr><td></td></tr><tr><td></td></tr><tr><td><font color = blue><b>แยง ๒</font></b></td><td>ก. เยง, กลัว, เกรง.</td></tr><tr><td></td></tr><tr><td></td></tr><tr><td><font color = blue><b>แย่ง</font></b></td><td>ก. ยื้อเอาไป เช่น ถูกแย่งของไปจากมือ, รีบฉวยหรือรีบทำเสียก่อน เช่น </td></tr><tr><td></td> <td>แย่งทาน.</td></tr><tr><td></td> <td><font color="blue"><b>แย่งกันเป็นศพมอญ</b></font>  (สำ) ก. ยื้อแย่งกัน (ใช้ในความเปรียบเทียบ).</td></tr><tr><td></td> <td><font color="blue"><b>แย่งชิง</b></font>  ก. ยึดถือเอาทรัพย์หรือประโยชน์ในลักษณะที่เป็นทรัพย์สิน</td></tr><tr><td></td> <td>ของผู้อื่น.</td></tr><tr><td></td></tr><tr><td></td></tr><tr><td><font color = blue><b>แย้ง</font></b></td><td>ก. ไม่ตรงหรือลงรอยเดียวกัน เช่น ความเห็นแย้งกัน ข้อความแย้งกัน; </td></tr><tr><td></td> <td>ต้านไว้, ทานไว้.</td></tr><tr><td></td></tr><tr><td></td></tr><tr><td><font color = blue><b>แยงแย่</font></b></td><td>ว. อาการที่นั่งยอง ๆ แต่ถ่างขากว้าง เช่น นรสิงห์นั่งแยงแย่, อาการที่ยืน</td></tr><tr><td></td> <td>แบะขาและย่อเข่าลง เช่น ยักษ์วัดพระแก้วยืนแยงแย่.</td></tr><tr><td></td></tr><tr><td></td></tr><tr><td><font color = blue><b>แยงแย้</font></b></td><td>น. ไม้จําพวกเฟินเลื้อย ต้นเป็นเถาสั้น รากกระด้าง สีดําแดง เกาะตาม</td></tr><tr><td></td> <td>หลืบหิน ใบคล้ายใบมะคําไก่. (พจน. ๒๔๙๓).</td></tr><tr><td></td></tr><tr><td></td></tr><tr><td><font color = blue><b>แยบ</font></b></td><td>น. อุบาย, เล่ห์, ท่าทาง.</td></tr><tr><td></td> <td><font color="blue"><b>แยบคาย</b></font>  ว. เข้าที, เหมาะกับเหตุผล, เช่น ความคิดแยบคาย พูดจาแยบคาย.</td></tr><tr><td></td> <td><font color="blue"><b>แยบยล</b></font>  น. กล, อุบาย.  ว. มีกลเม็ดหรือชั้นเชิงแนบเนียน เช่น เขามีกรรมวิธี</td></tr><tr><td></td> <td>แยบยล นักประพันธ์มีกลวิธีเขียนเรื่องแยบยล.</td></tr><tr><td></td></tr><tr><td></td></tr><tr><td><font color = blue><b>แย็บ</font></b></td><td>ก. ชกออกไปตรง ๆ และชักหมัดกลับโดยเร็ว; (ปาก) โดยปริยายหมายความ</td></tr><tr><td></td> <td>ว่า ลองเชิง, หยั่งดูท่าที. (อ. jab).</td></tr><tr><td></td></tr><tr><td></td></tr><tr><td><font color = blue><b>แยม</font></b></td><td>น. อาหารมีรสหวาน ทําโดยการเคี่ยวผลไม้กับนํ้าตาลจนข้น มักใช้ทา</td></tr><tr><td></td> <td>ขนมปัง. (อ. jam).</td></tr><tr><td></td></tr><tr><td></td></tr><tr><td><font color = blue><b>แย้ม</font></b></td><td>ก. เผยอ, คลี่, บานแต่น้อย ๆ, เช่น กุหลาบแย้มกลีบ, เผยอริมฝีปากน้อย ๆ </td></tr><tr><td></td> <td>ไม่ถึงกับยิ้ม เช่น พระพุทธเจ้าทรงแย้มพระโอษฐ์, แย้มพราย.</td></tr><tr><td></td> <td><font color="blue"><b>แย้มพราย</b></font>  ก. เผยให้เห็นวี่แวว เช่น เขาแย้มพรายเรื่องของเขาให้ทราบ, </td></tr><tr><td></td> <td>แย้ม ก็ว่า.</td></tr><tr><td></td> <td><font color="blue"><b>แย้มยิ้ม</b></font>  ก. ยิ้มอย่างชื่นบาน, ยิ้มแย้ม หรือ ยิ้มแย้มแจ่มใส ก็ว่า.</td></tr><tr><td></td> <td><font color="blue"><b>แย้มสรวล</b></font>  ก. ยิ้มแย้ม ร่าเริง.</td></tr><tr><td></td></tr><tr><td></td></tr><tr><td><font color = blue><b>แยแส</font></b></td><td>ก. เอาเป็นธุระ, เกี่ยวข้อง, สนใจ, เอาใจใส่, (มักใช้ในประโยคปฏิเสธ) </td></tr><tr><td></td> <td>เช่น เขาไม่แยแสว่าใครจะคิดอย่างไร.</td></tr><tr><td></td></tr><tr><td></td></tr><tr><td><font color = blue><b>แยะ</font></b></td><td>ก. แยก, แบะออก, แตกออก.  ว. มากมาย เช่น ข้าวของมีแยะไป, มักใช้</td></tr><tr><td></td> <td>เข้าคู่กับคำ เยอะ เป็น เยอะแยะ.</td></tr><tr><td></td></tr><tr><td></td></tr><tr><td><font color = blue><b>โย ๑</font></b></td><td>(ปาก) ก. พูดแขวะ, พูดชวนวิวาท.</td></tr><tr><td></td> <td><font color="blue"><b>โยเย</b></font>  ว. เกเร, เกะกะ; ร้องไห้งอแง, ขี้อ้อน, (มักใช้แก่เด็กเล็ก ๆ).  ก. พูด</td></tr><tr><td></td> <td>รวนเร.</td></tr><tr><td></td></tr><tr><td></td></tr><tr><td><font color = blue><b>โย ๒</font></b></td><td>(โบ) ว. เรียกทุเรียนที่มีเม็ดห่าง ๆ ว่า ทุเรียนโย. (ปรัดเล).</td></tr><tr><td></td></tr><tr><td></td></tr><tr><td><font color = blue><b>โย้</font></b></td><td>ว. เอนเพราะไม่ตั้งตรงทรงตัวตามธรรมดาที่ควรเป็น เช่น เรือนโย้ เขียน</td></tr><tr><td></td> <td>หนังสือโย้; ยื่นออกกว่าปรกติ เช่น ท้องโย้ พุงโย้.</td></tr><tr><td></td> <td><font color="blue"><b>โย้เย้</b></font>  ว. รวนหรือซวนเซมีอาการจะหลุดหรือทลายลง เช่น ฟันโย้เย้ เรือน</td></tr><tr><td></td> <td>โย้เย้, ไม่ตรงรูป เช่น เขียนหนังสือโย้เย้.</td></tr><tr><td></td></tr><tr><td></td></tr><tr><td><font color = blue><b>โยก</font></b></td><td>ก. คลอน เช่น ฟันโยก เก้าอี้โยก, เคลื่อนไหว เช่น กิ่งไม้โยก, ทําให้มี</td></tr><tr><td></td> <td>อาการเช่นนั้น เช่น โยกฟัน โยกกิ่งไม้; โดยปริยายหมายถึงอาการที่พูด</td></tr><tr><td></td> <td>หรือทำพิโยกพิเกน เช่น กว่าจะตกลงกันได้ พูดโยกอยู่นาน, โยกโย้ ก็ว่า.</td></tr><tr><td></td> <td><font color="blue"><b>โยกโคลง</b></font>  ก. โยนไปมาไม่มั่นคง.</td></tr><tr><td></td> <td><font color="blue"><b>โยกย้าย</b></font>  ก. ย้ายตำแหน่ง เช่น โยกย้ายข้าราชการ, ขยับขยายไปอยู่ที่อื่น </td></tr><tr><td></td> <td>เช่น โยกย้ายไปอยู่ต่างเมือง.</td></tr><tr><td></td> <td><font color="blue"><b>โยกเยก</b></font>  ก. เคลื่อนไหวไปมา, โอนไปเอนมา, เช่น อย่านั่งโยกเยก เสา</td></tr><tr><td></td> <td>โยกเยกเพราะปักไม่แน่น.</td></tr><tr><td></td> <td><font color="blue"><b>โยกโย้</b></font>  ก. อาการที่พูดหรือทำพิโยกพิเกน เช่น กว่าจะตกลงกันได้พูด</td></tr><tr><td></td> <td>โยกโย้อยู่นาน, โยก ก็ว่า.</td></tr><tr><td></td></tr><tr><td></td></tr><tr><td><font color = blue><b>โยกตร์</font></b></td><td>[โยก] น. เชือก, สายทาม. (ส. โยกฺตฺร; ป. โยตฺต). </td></tr><tr><td></td></tr><tr><td></td></tr><tr><td><font color = blue><b>โยค, โยคะ</font></b></td><td>[โยคะ] น. การประกอบ, การใช้, การร่วม; กิเลส; ความเพียร; วิธีบําเพ็ญ</td></tr><tr><td></td> <td>สมาธิตามลัทธิของอาจารย์ปตัญชลี; (โหร) การที่ดาวนพเคราะห์ตั้งแต่ </td></tr><tr><td></td> <td>๒ ดวงขึ้นไปมารวมกันในราศีเดียว. (ป., ส.).</td></tr><tr><td></td> <td><font color="blue"><b>โยคจักษุ</b></font>  น. ตาทิพย์. (ส.).</td></tr><tr><td></td> <td><font color="blue"><b>โยคนิทรา</b></font>  น. การเข้าฌานแล้วไม่รู้สึกถึงสิ่งภายนอก, อาการที่แสร้งทํา</td></tr><tr><td></td> <td>เช่นนั้น. (ส. โยคนิทฺรา).</td></tr><tr><td></td> <td><font color="blue"><b>โยคาพจร, โยคาวจร</b></font>  [โยคาพะจอน, วะจอน] น. ผู้หยั่งลงสู่ความเพียร, </td></tr><tr><td></td> <td>ผู้มีความเพียร, (มักใช้เรียกพระภิกษุผู้เรียนสมถะและวิปัสสนา). (ป.).</td></tr><tr><td></td></tr><tr><td></td></tr><tr><td><font color = blue><b>โยคเกณฑ์</font></b></td><td>[โยกเกน] น. การกําหนดดิถีกับฤกษ์ให้ต้องกัน คือได้ทั้งโยค หมายถึง </td></tr><tr><td></td> <td>ฤกษ์ และเกณฑ์ หมายถึง ดิถี คือ ขึ้น แรม.</td></tr><tr><td></td></tr><tr><td></td></tr><tr><td><font color = blue><b>โยคยะ</font></b></td><td>[โยกคะยะ] ว. สมควร, เหมาะ. (ส. โยคฺย).</td></tr><tr><td></td></tr><tr><td></td></tr><tr><td><font color = blue><b>โยคะ</font></b></td><td>น. การทำจิตใจให้สงบ, การที่จิตไม่รับรู้อารมณ์ คือ รูป เสียง กลิ่น รส </td></tr><tr><td></td> <td>และสัมผัสต่าง ๆ, วิธีการควบคุมร่างกายและจิตใจได้อย่างสมบูรณ์โดย</td></tr><tr><td></td> <td>การทำจิตให้เป็นสมาธิ.</td></tr><tr><td></td></tr><tr><td></td></tr><tr><td><font color = blue><b>โยคาพจร, โยคาวจร</font></b></td><td><I>ดู โยค, โยคะ</I>.</td></tr><tr><td></td></tr><tr><td></td></tr><tr><td><font color = blue><b>โยคิน</font></b></td><td>(กลอน) น. โยคี. (ส. โยคินฺ; ป. โยคี).</td></tr><tr><td></td></tr><tr><td></td></tr><tr><td><font color = blue><b>โยคี</font></b></td><td>น. นักบวชผู้ปฏิบัติตามลัทธิโยคะ, ฤษีพวกหนึ่ง. (ป.; ส. โยคินฺ ว่า ผู้ปฏิบัติ</td></tr><tr><td></td> <td>ตามลัทธิโยคะ).</td></tr><tr><td></td></tr><tr><td></td></tr><tr><td><font color = blue><b>โยง ๑</font></b></td><td>ก. ผูกให้ติดกันเพื่อลากหรือจูงไป เช่น โยงเรือ, เกี่ยวเนื่อง เช่น ให้การ</td></tr><tr><td></td> <td>โยงไปถึงอีกคนหนึ่ง.  ว. เรียกอาการที่มัดมือ ๒ ข้างแขวนขึ้นไปให้เท้า</td></tr><tr><td></td> <td>พ้นพื้นหรือเรี่ย ๆ พื้นว่า มัดมือโยง, เรียกอาการที่อยู่ประจําแต่ผู้เดียว </td></tr><tr><td></td> <td>ผู้อื่นไม่ต้องอยู่ว่า อยู่โยง, เรียกเรือสําหรับลากจูงเรืออื่นว่า เรือโยง และ</td></tr><tr><td></td> <td>เรียกเรือที่ถูกลากจูงไปนั้นว่า เรือพ่วง.</td></tr><tr><td></td></tr><tr><td></td></tr><tr><td><font color = blue><b>โยง ๒</font></b></td><td>ก. เอาไม้แซะข้าวให้สุกทั่วกัน, ทำให้โหย่ง, คุ้ย, ในคำว่า โยงข้าว.</td></tr><tr><td></td></tr><tr><td></td></tr><tr><td><font color = blue><b>โย่ง</font></b></td><td>ว. ลักษณะที่สูงกว่าปรกติ เมื่อเคลื่อนไหวดูประหนึ่งว่าโยกเยกไปมา </td></tr><tr><td></td> <td>เช่น สูงโย่ง.</td></tr><tr><td></td> <td><font color="blue"><b>โย่ง ๆ</b></font>  ว. อาการที่คนผอมสูงเดินก้าวยาว ๆ เรียกว่า เดินโย่ง ๆ.</td></tr><tr><td></td> <td><font color="blue"><b>โย่งเย่ง</b></font>  ว. อาการที่คนสูงโย่งเดินโยกเยกไปมา; ไม่รัดกุม.</td></tr><tr><td></td></tr><tr><td></td></tr><tr><td><font color = blue><b>โยงโย่</font></b></td><td>ก. ยงโย่.</td></tr><tr><td></td></tr><tr><td></td></tr><tr><td><font color = blue><b>โยชกะ</font></b></td><td>[โยชะกะ] ก. ผู้ทําการประกอบ, ผู้ใช้, ผู้ผูก, ผู้จัด, ผู้เตรียม. (ส.).</td></tr><tr><td></td></tr><tr><td></td></tr><tr><td><font color = blue><b>โยชน์</font></b></td><td>[โยด] น. ชื่อมาตราวัด ๔๐๐ เส้น เป็น ๑ โยชน์; การผูก. (ป., ส.).</td></tr><tr><td></td></tr><tr><td></td></tr><tr><td><font color = blue><b>โยชนา</font></b></td><td>[โยชะนา] น. ชื่อคัมภีร์บาลีประเภทหนึ่ง ซึ่งบอกสัมพันธ์ศัพท์บาลีว่า </td></tr><tr><td></td> <td>ศัพท์ไหนเข้ากับศัพท์ไหนในต้นฉบับนั้น ๆ เช่น โยชนาฎีกาสังคหะ. </td></tr><tr><td></td> <td>(ป.).</td></tr><tr><td></td></tr><tr><td></td></tr><tr><td><font color = blue><b>โยด</font></b></td><td>ก. ย้ายจากที่เดิมเพื่อล่อให้อีกฝ่ายหนึ่งยิง (ใช้ในการเล่นลูกหิน).</td></tr><tr><td></td></tr><tr><td></td></tr><tr><td><font color = blue><b>โยต</font></b></td><td>น. เชือก, สายทาม. (ป. โยตฺต; ส. โยกฺตฺร).</td></tr><tr><td></td></tr><tr><td></td></tr><tr><td><font color = blue><b>โยถิกะ</font></b></td><td>น. ยูถิกา, ต้นพุทธชาด.</td></tr><tr><td></td></tr><tr><td></td></tr><tr><td><font color = blue><b>โยทะกา ๑</font></b></td><td>น. ตาขอเหล็กชนิดหนึ่ง มี ๓๔ ขา สำหรับเกี่ยวหรือสับ.</td></tr><tr><td></td></tr><tr><td></td></tr><tr><td><font color = blue><b>โยทะกา ๒</font></b></td><td>น. ชื่อพรรณไม้ ๒ ชนิดในวงศ์ Leguminosae ปลายใบเว้าลึกเป็น ๒ แฉก </td></tr><tr><td></td> <td>คือ ชนิด <I>Bauhinia monandra</I> Kurz เป็นไม้ต้น ดอกสีขาวนวล มีลายสี</td></tr><tr><td></td> <td>ชมพู ออกเป็นช่อสั้น ๆ และชนิด <I>B. tomentosa</I> L. เป็นไม้พุ่ม ดอกสีเหลือง </td></tr><tr><td></td> <td>ห้อยลง.</td></tr><tr><td></td></tr><tr><td></td></tr><tr><td><font color = blue><b>โยธ, โยธา ๑</font></b></td><td>[ทะ] น. พลรบ, ทหาร. (ป., ส.).</td></tr><tr><td></td> <td><font color="blue"><b>โยธวาทิต</b></font>  น. แตรวงทหารและตํารวจ.</td></tr><tr><td></td> <td><font color="blue"><b>โยธิน</b></font>  น. นักรบ, ทหาร. (ส.).</td></tr><tr><td></td></tr><tr><td></td></tr><tr><td><font color = blue><b>โยธา ๒</font></b></td><td>น. งานที่ต้องใช้กําลังกายเกี่ยวกับการก่อสร้างมีแบก หาม ทําความสะอาด</td></tr><tr><td></td> <td>เป็นต้น เรียกว่า งานโยธา.</td></tr><tr><td></td></tr><tr><td></td></tr><tr><td><font color = blue><b>โยธิน</font></b></td><td><I>ดู โยธ, โยธา ๑</I>.</td></tr><tr><td></td></tr><tr><td></td></tr><tr><td><font color = blue><b>โยน ๑</font></b></td><td>ก. ซัดให้สิ่งใดสิ่งหนึ่งพ้นไปจากตัวโดยวิธีหงายมือ เช่น โยนสตางค์ </td></tr><tr><td></td> <td>โยนของ, เคลื่อนไหวหรือทําให้เคลื่อนไหวอย่างแรงจากที่เดิม เช่น </td></tr><tr><td></td> <td>คลื่นซัดจนเรือโยน คลื่นโยนเรือ, ไหวอย่างแรง แต่ไม่เคลื่อนจากที่เดิม </td></tr><tr><td></td> <td>เช่น ลมพัดกิ่งไม้โยนไปโยนมา หอบจนตัวโยน; เหวี่ยงเป็นวงกว้าง </td></tr><tr><td></td> <td>เช่น โยนค้อนตีเหล็ก, ปัดให้พ้นตัวไป เช่น โยนบาป โยนเรื่อง.</td></tr><tr><td></td> <td><font color="blue"><b>โยนกลอง</b></font>  ก. ปัดภาระหรือความรับผิดชอบไปให้คนอื่น.</td></tr><tr><td></td> <td><font color="blue"><b>โยนกลอน</b></font>  ก. ขึ้นต้นกลอนแล้วโยนให้คนอื่นแต่งต่อ.</td></tr><tr><td></td> <td><font color="blue"><b>โยนยาว</b></font>  น. จังหวะร้องเพลงขณะพายเรือจังหวะช้า.</td></tr><tr><td></td> <td><font color="blue"><b>โยนหลุม</b></font>  น. ชื่อการเล่นพนันชนิดหนึ่งใช้สตางค์หรือสิ่งอื่นโยนให้</td></tr><tr><td></td> <td>ลงหลุม.</td></tr><tr><td></td> <td><font color="blue"><b>โยนห่วง</b></font>  น. ชื่อการพนันชนิดหนึ่งใช้ห่วงโยนลงไปคล้องหลักที่ปักอยู่</td></tr><tr><td></td> <td>บนแป้น.</td></tr><tr><td></td> <td><font color="blue"><b>โยนหัวโยนก้อย</b></font>  ก. โยนสตางค์หรือสิ่งอื่นขึ้นไปแล้วทายว่าตกลงมา</td></tr><tr><td></td> <td>จะหงายด้านหัวหรือก้อย.</td></tr><tr><td></td></tr><tr><td></td></tr><tr><td><font color = blue><b>โยน ๒</font></b></td><td>น. เรียกขวานชนิดที่หัวเป็นบ้อง บิดเปลี่ยนทางเพื่อใช้ในการตัดหรือ</td></tr><tr><td></td> <td>ถากได้ ว่า ขวานโยน, ขวานปุลู หรือ ขวานปูลู ก็เรียก.</td></tr><tr><td></td></tr><tr><td></td></tr><tr><td><font color = blue><b>โยน ๓, โยนก</font></b></td><td>น. ชื่อชนชาติกรีก ซึ่งชาวอินเดียเรียกเพี้ยนมาจากคํา Ionia; ชื่อเรียกชาว</td></tr><tr><td></td> <td>ไทยทางล้านนา, ยวน หรือ เยาวนะ ก็เรียก. (ป.).</td></tr><tr><td></td></tr><tr><td></td></tr><tr><td><font color = blue><b>โยนิโส</font></b></td><td>ว. โดยแยบคาย, โดยถ่องแท้; ตั้งแต่ต้น; โดยตลอด. (ป.).</td></tr><tr><td></td> <td><font color="blue"><b>โยนิโสมนสิการ</b></font>  [มะนะสิกาน] น. การพิจารณาโดยแยบคาย.  ก. เข้าใจ</td></tr><tr><td></td> <td>ตั้งแต่ต้น, เข้าใจโดยตลอด. (ป.).</td></tr><tr><td></td></tr><tr><td></td></tr><tr><td><font color = blue><b>โยนี</font></b></td><td>น. อวัยวะสืบพันธุ์ของหญิง. (ป., ส. โยนิ ว่า มดลูก; ที่เกิด, ต้นกําเนิด; </td></tr><tr><td></td> <td>ปัญญา).</td></tr><tr><td></td></tr><tr><td></td></tr><tr><td><font color = blue><b>โยพนะ</font></b></td><td>[โยบพะนะ] น. ความเป็นหนุ่มสาว. (ป. โยพฺพน).</td></tr><tr><td></td> <td><font color="blue"><b>โยพนมัท</b></font>  [โยบพะนะมัด] น. ความมัวเมาในความเป็นคนหนุ่มสาว, </td></tr><tr><td></td> <td>ความพลาดพลั้งเพราะความมัวเมาในความเป็นหนุ่มสาว. </td></tr><tr><td></td> <td>(ป. โยพฺพนมท).</td></tr><tr><td></td></tr><tr><td></td></tr><tr><td><font color = blue><b>โยม</font></b></td><td>น. คําที่พระสงฆ์ใช้เรียกบิดามารดาของตนหรือเรียกผู้ใหญ่รุ่นราวคราว</td></tr><tr><td></td> <td>เดียวกับบิดามารดา เช่น โยมพ่อ โยมแม่ โยมย่า โยมยาย โยมน้า; เป็นคํา</td></tr><tr><td></td> <td>ใช้แทนชื่อบิดามารดาของพระภิกษุสามเณร; เรียกผู้ที่เป็นบิดามารดาของ</td></tr><tr><td></td> <td>พระว่า โยมพระ; เรียกผู้ที่แสดงตนเป็นผู้อุปการะพระภิกษุสามเณรโดย</td></tr><tr><td></td> <td>เจาะจงว่า โยมอุปัฏฐาก; เรียกฆราวาสที่อยู่ปฏิบัติรับใช้พระภิกษุสามเณร</td></tr><tr><td></td> <td>ในวัดว่า โยมวัด; เรียกฆราวาสผู้อุปการะพระทั่ว ๆ ไป ว่า โยมสงฆ์.</td></tr><tr><td></td></tr><tr><td></td></tr><tr><td><font color = blue><b>โยโส</font></b></td><td>ว. โหยกเหยก, อวดดี, หยิ่งจองหอง.</td></tr><tr><td></td></tr><tr><td></td></tr><tr><td><font color = blue><b>ใย</font></b></td><td>น. สิ่งที่เป็นเส้นเล็ก ๆ บาง ๆ เช่น ใยบัว ใยแมงมุม.  ว. นวลบาง, </td></tr><tr><td></td> <td>บาง ๆ, ละเอียดอ่อน เช่น นวลใย.</td></tr><tr><td></td> <td><font color="blue"><b>ใยฟ้า</b></font>  น. สิ่งที่เป็นเส้นละเอียดอ่อนอย่างใยแมงมุมที่ลอยอยู่ในอากาศ.</td></tr><tr><td></td> <td><font color="blue"><b>ใยยอง</b></font>  ว. งามผุดผ่อง, งามสุกใส.</td></tr><tr><td></td> <td><font color="blue"><b>ใยหิน</b></font>  น. แร่ประเภทซิลิเกต โดยมากเป็นแคลเซียมและแมกนีเซียม</td></tr><tr><td></td> <td>ซิลิเกต ลักษณะเป็นเส้นใย ทนไฟ ใช้ประโยชน์นําไปทําวัสดุทนไฟ </td></tr><tr><td></td> <td>และฉนวนความร้อน.</td></tr><tr><td></td></tr><tr><td></td></tr><tr><td><font color = blue><b>ไย</font></b></td><td>ว. ไฉน, อะไร, ทําไม, เช่น จะช้าอยู่ไย ไยจึงไม่มา.</td></tr><tr><td></td></tr><tr><td></td></tr><tr><td><font color = blue><b>ไย่</font></b></td><td>ว. ฟางตา.</td></tr><tr><td></td></tr><tr><td></td></tr><tr><td><font color = blue><b>ไยดี</font></b></td><td>ก. พอใจ, ยินดี, เอื้อ, มักใช้ในความปฏิเสธ เช่น ไม่ไยดี อย่าไปไยดี.</td></tr><tr><td></td></tr><tr><td></td></tr><tr><td><font color = blue><b>ไยไพ</font></b></td><td>ก. เยาะเย้ย, พูดให้เขาอาย.</td></tr><tr><td></td></tr><tr><td></td></tr><tr><td><font color = blue><b>ไยไย, ไย่ไย่</font></b></td><td>ว. เป็นแถวเป็นแนว.</td></tr><tr><td></td></tr><tr><td></td></tr></table></center></body><html>
<head><title> พจนานุกรม ฉบับราชบัณฑิตยสถาน พ.ศ. ๒๕๔๒ </title>
</head>
<body bgcolor=99ccff >



</body>
</html> 

