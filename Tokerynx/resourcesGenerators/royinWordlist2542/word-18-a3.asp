<body bgcolor="FFDA89"><center><table><tr><td><font color = blue><b>ดำเนิน ๑</font></b></td><td>ก. เดิน, ราชาศัพท์ใช้ว่า ทรงพระดําเนิน; ให้เป็นไป เช่น ดําเนินงาน </td></tr><tr><td></td> <td>ดําเนินชีวิต. (ข. ฎํเณีร).</td></tr><tr><td></td> <td><font color="blue"><b>ดำเนินคดี</b></font>  ก. ฟ้องร้องต่อศาล; (กฎ) ร้องทุกข์หรือฟ้องคดีตามกฎหมาย</td></tr><tr><td></td> <td>วิธีพิจารณาความ.</td></tr><tr><td></td></tr><tr><td></td></tr><tr><td><font color = blue><b>ดำเนิน ๒</font></b></td><td>ว. ห่ามจวนสุก, แก่ยังไม่จัด, ตําเนิน ก็ว่า. <I>(ดู ตําเนิน ๑).</I></td></tr><tr><td></td></tr><tr><td></td></tr><tr><td><font color = blue><b>ดำเนียน</font></b></td><td>(แบบ) ก. ติเตียน. (ข. ฎํเนียล).</td></tr><tr><td></td></tr><tr><td></td></tr><tr><td><font color = blue><b>ดำเนียร</font></b></td><td>(แบบ) ว. ที่ผ่านมา เช่น อนี้จะชี้นิต- ติดําเนียรดํานานสาร. (สมุทรโฆษ).</td></tr><tr><td></td></tr><tr><td></td></tr><tr><td><font color = blue><b>ดำบล</font></b></td><td>(แบบ; กลอน) น. ตําบล, ถิ่น, หมู่บ้านแห่งหนึ่ง ๆ.</td></tr><tr><td></td></tr><tr><td></td></tr><tr><td><font color = blue><b>ดำพอง, ดำโพง</font></b></td><td>(แบบ; กลอน; แผลงมาจาก ตะพอง) น. ส่วนที่นูนเป็น ๒ แง่อยู่เหนือ</td></tr><tr><td></td> <td>หน้าผากช้าง เช่น พลอยผูกกระพัดรัดดําโพง. (ม. คําหลวง มหาราช).</td></tr><tr><td></td></tr><tr><td></td></tr><tr><td><font color = blue><b>ดำรง</font></b></td><td>ก. ทรงไว้, ชูไว้, ทําให้คงอยู่, เช่น ดํารงวงศ์ตระกูล.  ว. ตรง, เที่ยง. (แผลง</td></tr><tr><td></td> <td>มาจากตรง). (ข. ฎํรง่, ตมฺรง่).</td></tr><tr><td></td></tr><tr><td></td></tr><tr><td><font color = blue><b>ดำรวจ</font></b></td><td>[-หฺรวด] (แบบ; กลอน; แผลงมาจาก ตรวจ) ก. ตรวจตรา, พิจารณา, เช่น </td></tr><tr><td></td> <td>ฝ่ายคนผู้ข้าได้ดํารวจดารทาน. (ม. คําหลวง ทานกัณฑ์).</td></tr><tr><td></td></tr><tr><td></td></tr><tr><td><font color = blue><b>ดำรัส</font></b></td><td>[-หฺรัด] น. คําพูดของเจ้านาย ใช้ว่า พระดํารัส, คําพูดของพระมหากษัตริย์ </td></tr><tr><td></td> <td>ใช้ว่า พระราชดํารัส.  ก. พูด (ใช้แก่เจ้านาย). (แผลงมาจาก ตรัส).</td></tr><tr><td></td></tr><tr><td></td></tr><tr><td><font color = blue><b>ดำริ</font></b></td><td>[-หฺริ] ก. คิด, ไตร่ตรอง. (แผลงมาจาก ตริ).</td></tr><tr><td></td></tr><tr><td></td></tr><tr><td><font color = blue><b>ดำรี</font></b></td><td>น. ช้าง, ใช้ว่า ดําไร ก็มี. (ข. ฎํรี).</td></tr><tr><td></td></tr><tr><td></td></tr><tr><td><font color = blue><b>ดำรู ๑</font></b></td><td>(กลอน; แผลงมาจาก ตรู) ว. งาม, น่ารัก.</td></tr><tr><td></td></tr><tr><td></td></tr><tr><td><font color = blue><b>ดำรู ๒</font></b></td><td>(กลอน; แผลงมาจาก ตรุ) น. ต้นไม้.</td></tr><tr><td></td></tr><tr><td></td></tr><tr><td><font color = blue><b>ดำไร</font></b></td><td>น. ช้าง, ใช้ว่า ดํารี ก็มี.</td></tr><tr><td></td></tr><tr><td></td></tr><tr><td><font color = blue><b>ดำฤษณา</font></b></td><td>[ดําริดสะหฺนา] น. ความปรารถนา, ความดิ้นรน, ความอยาก, ความเสน่หา. </td></tr><tr><td></td> <td>(ส. ตฺฤษฺณา; ป. ตณฺหา).</td></tr><tr><td></td></tr><tr><td></td></tr><tr><td><font color = blue><b>ดำเลิง</font></b></td><td>(แบบ; กลอน; แผลงมาจาก เถลิง) ก. ขึ้น, ทําให้เลื่องลือ, เช่น ควันดําเลิง</td></tr><tr><td></td> <td>แลเห็นไกล. (ม. คําหลวง ทานกัณฑ์).</td></tr><tr><td></td></tr><tr><td></td></tr><tr><td><font color = blue><b>ดำแลง</font></b></td><td>(แบบ; กลอน; แผลงมาจาก แถลง) ว. ดัดแปลง; กล่าว, ชี้แจง; จําแลง เช่น </td></tr><tr><td></td> <td>ก็ดําแลงเพศเป็นดาบส. (ม. คําหลวง ชูชก). </td></tr><tr><td></td></tr><tr><td></td></tr><tr><td><font color = blue><b>ดำหนัก</font></b></td><td>(แบบ) น. ตําหนัก เช่น ผิธยลเยื้องไพรพระดําหนัก. (ม. คําหลวง ชูชก).</td></tr><tr><td></td></tr><tr><td></td></tr><tr><td><font color = blue><b>ดำหนิ</font></b></td><td>[-หฺนิ] (แบบ) ก. ติทัก, ติเตียน. (แผลงมาจาก ติ).</td></tr><tr><td></td></tr><tr><td></td></tr><tr><td><font color = blue><b>ดำอวด</font></b></td><td>(แบบ; กลอน) ก. จําอวด.</td></tr><tr><td></td></tr><tr><td></td></tr><tr><td><font color = blue><b>ดิก</font></b></td><td>ว. ติด ๆ ไป ในคําว่า ตามดิก; จริง ๆ ในคําว่า กลมดิก ตรงดิก.</td></tr><tr><td></td></tr><tr><td></td></tr><tr><td><font color = blue><b>ดิก ๆ</font></b></td><td>ว. ระรัว ในคําว่า ไหวดิก ๆ สั่นดิก ๆ.</td></tr><tr><td></td></tr><tr><td></td></tr><tr><td><font color = blue><b>ดิง, ดึง</font></b></td><td>ก. ดีดทําเสียงดิง ๆ เช่น ดีดพิณ ใช้ว่า ดิงพิณ หรือ ดึงพิณ. (ไทยใหญ่ ดิง </td></tr><tr><td></td> <td>ว่า พิณ).</td></tr><tr><td></td></tr><tr><td></td></tr><tr><td><font color = blue><b>ดิ่ง</font></b></td><td>ว.  แน่ว  เช่น  เสาต้นนี้ตั้งตรงดิ่ง ทางตรงดิ่ง จมดิ่ง; เรียกโลหะรูปทรง</td></tr><tr><td></td> <td>กรวยติดที่ปลายสายเชือกใช้วัดความลึกของน้ำ ตรวจสอบเสาหรือกำแพง</td></tr><tr><td></td> <td>เป็นต้นว่าอยู่ในแนวดิ่งหรือไม่ว่า ลูกดิ่ง; เรียกตะกั่วหรือเหล็กเป็นต้นที่</td></tr><tr><td></td> <td>ผูกกับสายเชือกเป็นคู่สกัดหัวท้ายดอกจำปาของว่าวจุฬาว่า ลูกดิ่ง; วัตถุ</td></tr><tr><td></td> <td>มงคลมีลักษณะคล้ายลูกดิ่งหรือเม็ดมะยมซ้อนกันเป็นต้น สำหรับห้อย</td></tr><tr><td></td> <td>สายลูกประคำ พระมหากษัตริย์ทรงใช้ เรียกว่า พระดิ่ง และอาจพระราชทาน</td></tr><tr><td></td> <td>แก่ข้าราชการชั้นผู้ใหญ่ที่มีความดีความชอบเพื่อใช้เป็นเครื่องเตือนสติ </td></tr><tr><td></td> <td>เมื่อเกิดปัญหาจะได้พิจารณาให้รอบคอบด้วยวิธีบริกรรมนับลูกประคำ </td></tr><tr><td></td> <td>ทำให้มีสติเพื่อก่อให้เกิดสมาธิและปัญญาสามารถแก้ไขปัญหาได้.</td></tr><tr><td></td> <td><font color="blue"><b>ดิ่งพสุธา</b></font>  น. เรียกการกระโดดร่มจากที่สูงโดยให้ตัวลอยอยู่ในอากาศก่อน </td></tr><tr><td></td> <td>เมื่อใกล้พื้นดินประมาณ ๑,๐๐๐ เมตร จึงกระตุกสายร่มให้กางออก ว่า </td></tr><tr><td></td> <td>กระโดดร่มแบบดิ่งพสุธา.</td></tr><tr><td></td></tr><tr><td></td></tr><tr><td><font color = blue><b>ดิฉัน</font></b></td><td>ส. คําใช้แทนตัวผู้พูด เพศหญิง เป็นคําสุภาพ, ดีฉัน ก็ว่า, ตามแบบผู้ชาย</td></tr><tr><td></td> <td>ใช้ว่า ดีฉัน ผู้หญิงใช้ว่า อีฉัน, เป็นสรรพนามบุรุษที่ ๑.</td></tr><tr><td></td></tr><tr><td></td></tr><tr><td><font color = blue><b>ดิฐ ๑</font></b></td><td>ก. ตั้งอยู่, คงอยู่, เหลืออยู่, พักอยู่, หยุดอยู่. (ป. ติฏฺ?).</td></tr><tr><td></td></tr><tr><td></td></tr><tr><td><font color = blue><b>ดิฐ ๒, ดิตถ์</font></b></td><td>(แบบ) น. ท่านํ้า, เขียนเป็น ดิษฐ์ ก็มี. (ป. ติตฺถ; ส. ตีรฺถ).</td></tr><tr><td></td></tr><tr><td></td></tr><tr><td><font color = blue><b>ดิถี</font></b></td><td>น. วันตามจันทรคติ เช่น ขึ้นคํ่าหนึ่ง แรม ๒ คํ่า, ใช้ว่า ดฤถี ก็มี. (ป., ส. ติถิ).</td></tr><tr><td></td></tr><tr><td></td></tr><tr><td><font color = blue><b>ดิน ๑</font></b></td><td>น. ชื่อธาตุอย่างหนึ่งในธาตุทั้ง ๔ คือ ดิน นํ้า ไฟ ลม, วัตถุธาตุของพื้นโลก</td></tr><tr><td></td> <td>ที่ใช้สําหรับปลูกพืชผลหรือปั้นสิ่งต่าง ๆ เป็นต้น; แผ่นดิน เช่น เทวดาเดินดิน.</td></tr><tr><td></td> <td><font color="blue"><b>ดินกรด</b></font>  น. ดินที่มีปฏิกิริยาเป็นกรด, ดินเปรี้ยว ก็เรียก.</td></tr><tr><td></td> <td><font color="blue"><b>ดินขาว</b></font>  น. ดินเหนียวบริสุทธิ์ที่มีไฮเดรเตดอะลูมิเนียมซิลิเกตเป็น</td></tr><tr><td></td> <td>องค์ประกอบสําคัญ ปรกติมีสีขาว ใช้ทําเครื่องเคลือบดินเผา.</td></tr><tr><td></td> <td><font color="blue"><b>ดินเค็ม</b></font>  น. ดินที่มีปฏิกิริยาเป็นด่าง, ตรงข้ามกับ ดินกรดหรือดินเปรี้ยว.</td></tr><tr><td></td> <td><font color="blue"><b>ดินดอนสามเหลี่ยม</b></font>  น. พื้นดินตรงบริเวณปากนํ้า ซึ่งมีรูปร่างคล้ายพัด</td></tr><tr><td></td> <td>ด้ามจิ้ว เกิดขึ้นเพราะแม่นํ้าพาตะกอนมาทับถมอยู่ตลอดเวลา. (อ. delta).</td></tr><tr><td></td> <td><font color="blue"><b>ดินดาน</b></font>  น. ดินที่จับตัวแข็งเป็นชั้น โดยมากเป็นประเภทดินเหนียวเนื้อแน่น</td></tr><tr><td></td> <td>ที่น้ำไหลผ่านไม่ได้ เกาะตัวแข็งอยู่ใต้ผิวดิน.</td></tr><tr><td></td> <td><font color="blue"><b>ดินดำ</b></font>  น. ผงถ่านประสมกํามะถันกับดินประสิวเป็นต้น ใช้เป็นวัตถุระเบิด, </td></tr><tr><td></td> <td>ดินปืน ก็เรียก.</td></tr><tr><td></td> <td><font color="blue"><b>ดินแดง</b></font>  น. สารผสมละเอียดสีแดง ใช้ขัดเงินและทองแดง; ชื่อดินชนิดหนึ่ง</td></tr><tr><td></td> <td>สีแดง ใช้ทาและย้อม.</td></tr><tr><td></td> <td><font color="blue"><b>ดินนวล</b></font>  น. ดินประสมอย่างหนึ่ง ใช้ในการหล่อ; ผงขาว  ๆ ที่ใช้ในการ</td></tr><tr><td></td> <td>เคลือบสิ่งของเช่นกระเบื้องมุงหลังคา.</td></tr><tr><td></td> <td><font color="blue"><b>ดินประสิว</b></font>  น. ชื่อวัตถุเคมีชนิดหนึ่งมักเกิดจากมูลค้างคาว สําหรับทําดินปืน.</td></tr><tr><td></td> <td><font color="blue"><b>ดินปืน</b></font>  น. ดินดํา.</td></tr><tr><td></td> <td><font color="blue"><b>ดินเปรี้ยว</b></font>  น. ดินกรด.</td></tr><tr><td></td> <td><font color="blue"><b>ดินพอกหางหมู </b></font> (สํา) ที่คั่งค้างพอกพูนขึ้นเรื่อย ๆ.</td></tr><tr><td></td> <td><font color="blue"><b>ดินร่วน </b></font> น. ดินที่มีเนื้อดินเป็นดินเหนียวปนทรายกับขุยอินทรีย์ประกอบกัน </td></tr><tr><td></td> <td>มีสภาพซุย.</td></tr><tr><td></td> <td><font color="blue"><b>ดินระเบิด </b></font> น. ดินปืนอย่างแรงใช้สําหรับระเบิดให้แตกทําลายไป.</td></tr><tr><td></td> <td><font color="blue"><b>ดินส้ม</b></font>  น. วัตถุชนิดหนึ่ง มีลักษณะคล้ายดิน สีเหลืองนวล ใช้ขัดโลหะ.</td></tr><tr><td></td> <td><font color="blue"><b>ดินสอ</b></font>  น. เครื่องเขียนอย่างหนึ่ง ทําด้วยวัตถุต่าง ๆ ชนิดที่ไส้ทําด้วยแกรไฟต์</td></tr><tr><td></td> <td>ผสมดินเหนียว มีไม้หุ้ม เรียกว่า ดินสอ หรือ ดินสอดํา, ถ้าทําจากหินชนวน </td></tr><tr><td></td> <td>เรียกว่า ดินสอหิน, ถ้าไส้มีสีต่าง ๆ เรียกว่า ดินสอสี.</td></tr><tr><td></td> <td><font color="blue"><b>ดินสอพอง</b></font>  น. ดินอย่างหนึ่งสีขาว ใช้ทาตัวอย่างแป้ง.</td></tr><tr><td></td> <td><font color="blue"><b>ดินสำลี</b></font>   น. ชื่อดินระเบิดชนิดหนึ่ง.</td></tr><tr><td></td> <td><font color="blue"><b>ดินหู</b></font>   น. ดินปืนอย่างแรง ใช้โรยที่รางชนวนในการยิงปืนคาบศิลาสมัย</td></tr><tr><td></td> <td>โบราณ.</td></tr><tr><td></td> <td><font color="blue"><b>ดินอีหรอบ</b></font>   น. ดินปืนทํามาจากต่างประเทศ ใช้ต่างดินหู.</td></tr><tr><td></td></tr><tr><td></td></tr><tr><td><font color = blue><b>ดิน ๒</font></b></td><td>น. ชื่องูในวงศ์ Typhlopidae ขนาดเล็กมากประมาณเท่าไส้ดินสอดํา ตัวสีดํา</td></tr><tr><td></td> <td>หรือนํ้าตาลเข้มเกล็ดเรียบเป็นมัน อาศัยตามดินร่วนที่มีความชื้น ไม่มีพิษ </td></tr><tr><td></td> <td>ในประเทศไทยมีหลายชนิด เช่น งูดินโคราช <I>(Typhlops khoratensis)</I> งูดิน</td></tr><tr><td></td> <td>ตรัง (T. <I>trangensis</I>).</td></tr><tr><td></td></tr><tr><td></td></tr><tr><td><font color = blue><b>ดิ้น ๑</font></b></td><td>ก. อาการที่สะบัดหรือฟาดตัวไปมาอย่างแรง เช่น ดิ้นให้หลุด นอนดิ้น </td></tr><tr><td></td> <td>ชักดิ้นชักงอ, สั่นไหวกระดุกกระดิก เช่น หางจิ้งจกขาดยังดิ้นได้, ไม่ตายตัว </td></tr><tr><td></td> <td>เช่น คําพูดดิ้นได้; โดยปริยายหมายความว่า แก้ข้อหา, ปลดเปลื้องข้อหา, </td></tr><tr><td></td> <td>ในคําว่า ดิ้นไม่หลุด.</td></tr><tr><td></td> <td><font color="blue"><b>ดิ้นรน</b></font>  ก. กระตือรือร้นขวนขวายเพื่อให้พ้นจากความยากลําบาก ความทุกข์</td></tr><tr><td></td> <td>ทรมาน หรือเพื่อให้ดียิ่ง ๆ ขึ้นไป เช่น ดิ้นรนจะให้พ้นทุกข์ ดิ้นรนอยากเป็น</td></tr><tr><td></td> <td>นั่นเป็นนี่.</td></tr><tr><td></td></tr><tr><td></td></tr><tr><td><font color = blue><b>ดิ้น ๒</font></b></td><td>น. เส้นเงิน ทอง หรือทองแดง สําหรับปักลวดลายบนผ้าหรือแพรเป็นต้น.</td></tr><tr><td></td></tr><tr><td></td></tr><tr><td><font color = blue><b>ดิบ</font></b></td><td>ว. ยังไม่สุก เช่น มะม่วงดิบ, ยังไม่สุกด้วยไฟ เช่น เนื้อดิบ ข้าวดิบ; เรียกสิ่ง</td></tr><tr><td></td> <td>ที่ยังไม่ได้ทําให้สําเร็จรูปหรือยังไม่ได้เปลี่ยนรูปและลักษณะเดิมว่า วัตถุดิบ, </td></tr><tr><td></td> <td>เรียกด้ายที่ยังไม่ได้ฟอกว่า ด้ายดิบ, เรียกผ้าที่ทอด้วยด้ายดิบว่า ผ้าดิบ; โดย</td></tr><tr><td></td> <td>ปริยายเรียกชายที่ยังไม่ได้บวชเป็นพระภิกษุว่า คนดิบ, เรียกศพที่ไม่ได้เผาว่า </td></tr><tr><td></td> <td>ผีดิบ, เรียกดงที่มีต้นไม้หนาแน่นเขียวชอุ่มอยู่ทั้งปีว่า ดงดิบ.</td></tr><tr><td></td></tr><tr><td></td></tr><tr><td><font color = blue><b>ดิบดี</font></b></td><td>[ดิบ-] ว. ดี, เรียบร้อย, เช่น เก็บไว้ดิบดี, บางทีใช้แยกกัน หมายความว่า ดี </td></tr><tr><td></td> <td>เช่น ได้ดิบได้ดี.</td></tr><tr><td></td></tr><tr><td></td></tr><tr><td><font color = blue><b>ดิรัจฉาน</font></b></td><td>[-รัดฉาน] น. สัตว์เว้นจากมนุษย์ เช่นหมู หมา วัว ควาย (มักใช้เป็นคําด่า), </td></tr><tr><td></td> <td>ใช้ว่า เดรัจฉาน หรือ เดียรัจฉาน ก็มี. (ป. ติรจฺฉาน ว่า ขวาง, ติรจฺฉานคต </td></tr><tr><td></td> <td>ว่า สัตว์มีร่างกายเจริญโดยขวาง).</td></tr><tr><td></td></tr><tr><td></td></tr><tr><td><font color = blue><b>ดิเรกคุณาภรณ์</font></b></td><td>น. ชื่อเครื่องราชอิสริยาภรณ์ตระกูลหนึ่ง สร้างขึ้นในรัชสมัยพระบาท</td></tr><tr><td></td> <td>สมเด็จพระปรมินทรมหาภูมิพลอดุลยเดช.</td></tr><tr><td></td></tr><tr><td></td></tr><tr><td><font color = blue><b>ดิลก</font></b></td><td>[ดิหฺลก] น. รอยแต้มหรือเจิมที่หน้าผากเพื่อเป็นมงคล, เลิศ, ยอด, เฉลิม.</td></tr><tr><td></td> <td>(ป., ส. ติลก ว่า ไฝ, รอยตกกระที่ผิวหนัง).</td></tr><tr><td></td></tr><tr><td></td></tr><tr><td><font color = blue><b>ดิ่ว</font></b></td><td>ว. แน่ว, ใช้ประกอบคํา ตรง ว่า ตรงดิ่ว เช่น ถนนสายนี้ตรงดิ่วสุดลูกหู</td></tr><tr><td></td> <td>ลูกตา.</td></tr><tr><td></td></tr><tr><td></td></tr><tr><td><font color = blue><b>ดิ้ว</font></b></td><td>น. หวายหรือไม้วงกลมสําหรับเสียบซี่กรงนก; ชื่อไม้อันเล็กประมาณเท่า</td></tr><tr><td></td> <td>นิ้วมือ สําหรับเอาหวายผูกตรึงเข้ากับเซ็นฝาไม้ไผ่; ไม้ถือมีลักษณะแบน</td></tr><tr><td></td> <td>หนา ยาวราวศอกหนึ่ง ที่พวกนักเลงถือ.</td></tr><tr><td></td></tr><tr><td></td></tr><tr><td><font color = blue><b>ดิ้วเดี้ยว</font></b></td><td>ก. อ่อนหิวนัก.</td></tr><tr><td></td></tr><tr><td></td></tr><tr><td><font color = blue><b>ดิษฐ์</font></b></td><td>(โบ) น. ดิตถ์, ท่านํ้า, เขียนเป็น ดิฐ ก็มี. (ดู ดิฐ ๒ และ เดียรถ์).</td></tr><tr><td></td></tr><tr><td></td></tr><tr><td><font color = blue><b>ดิสโพรเซียม</font></b></td><td>น. ธาตุลําดับที่ ๖๖ สัญลักษณ์ Dy เป็นโลหะ ลักษณะเป็นของแข็ง หลอม</td></tr><tr><td></td> <td>ละลายที่ ๑๔๐๗๐ซ. (อ. dysprosium).</td></tr><tr><td></td></tr><tr><td></td></tr><tr><td><font color = blue><b>ดี ๑</font></b></td><td>น. อวัยวะภายในของคนและสัตว์ที่บรรจุนํ้าข้นสีเขียว มีรสขม ซึ่งออก</td></tr><tr><td></td> <td>จากตับ สําหรับช่วยย่อยอาหาร, เรียกนํ้าข้นสีเขียว มีรสขม ออกจากตับ </td></tr><tr><td></td> <td>สําหรับช่วยย่อยอาหารว่า นํ้าดี.</td></tr><tr><td></td> <td><font color="blue"><b>ดีเกลือ</b></font>  น. เกลือชนิดหนึ่ง เม็ดละเอียดสีขาว มีรสเค็มจัดจนขม เกิดอยู่</td></tr><tr><td></td> <td>ใต้เกลือในนาเกลือ ใช้เป็นยาระบายหรือยาถ่าย.</td></tr><tr><td></td> <td><font color="blue"><b>ดีเกลือฝรั่ง</b></font>  น. เกลือปรกติชนิดหนึ่ง ชื่อแมกนีเซียมซัลเฟต มีสูตร </td></tr><tr><td></td> <td>MgSO47H2O ลักษณะเป็นผลึกสีขาว ละลายนํ้าได้ มีสมบัติเป็นยาระบาย. </td></tr><tr><td></td> <td>(อ. epsom salts).</td></tr><tr><td></td> <td><font color="blue"><b>ดีซ่าน </b></font> น. ชื่อโรคซึ่งเกิดกับผู้ป่วยที่มีสารสีชนิดหนึ่งในนํ้าดี ซึ่งเรียกว่า </td></tr><tr><td></td> <td>บิลิรูบิน ไปปรากฏในเลือดสูงกว่าระดับปรกติในคนธรรมดา ทําให้ผู้ป่วย</td></tr><tr><td></td> <td>มีอาการตัวเหลือง.</td></tr><tr><td></td> <td><font color="blue"><b>ดีเดือด</b></font>  ว. มีอาการคลุ้มคลั่งมุทะลุดุดันเป็นคราว ๆ ในคําว่า บ้าดีเดือด.</td></tr><tr><td></td> <td><font color="blue"><b>ดีบัว</b></font>  น. ต้นอ่อนซึ่งอยู่ในเม็ดบัว มีรสขม.</td></tr><tr><td></td> <td><font color="blue"><b>ดีฝ่อ</b></font>  ว. ตกใจกลัวมาก, มักใช้เข้าคู่กับคํา ขวัญหนี เป็น ขวัญหนีดีฝ่อ.</td></tr><tr><td></td></tr><tr><td></td></tr><tr><td><font color = blue><b>ดี ๒</font></b></td><td>ว. มีลักษณะที่เป็นไปในทางที่ต้องการ น่าปรารถนา น่าพอใจ ใช้ใน</td></tr><tr><td></td> <td>ความหมายที่ตรงข้ามกับลักษณะบางอย่างแล้วแต่กรณี คือ ตรงข้ามกับ</td></tr><tr><td></td> <td>ชั่ว เช่น คนดี ความดี, ตรงข้ามกับร้าย เช่น โชคดี เคราะห์ดี; สวย, งาม, </td></tr><tr><td></td> <td>เช่น หน้าตาดี, เรียบร้อย เช่น มรรยาทดี, เพราะ เช่น เสียงดี, จัด เช่น แดดดี, </td></tr><tr><td></td> <td>เก่ง เช่น ดีแต่พูด, ชอบ เช่น ดีแล้ว, อยู่ในสภาพปรกติ เช่น สุขภาพดี คืนดี.</td></tr><tr><td></td> <td><font color="blue"><b>ดี ๆ</b></font>  ว. ปรกติ, เฉย ๆ, เช่น อยู่ดี ๆ ก็มีคนเอาเงินมาให้; โดยดี, ไม่ขัดขืน,</td></tr><tr><td></td> <td> เช่น มาเสียดี ๆ.</td></tr><tr><td></td> <td><font color="blue"><b>ดีใจ</b></font>  ก. ยินดี, ชอบใจ, พอใจ.</td></tr><tr><td></td> <td><font color="blue"><b>ดีแตก</b></font>  ว. เคยดีมาแล้วแต่กลับเสียในภายหลัง, ดีเกินไปจนเสีย.</td></tr><tr><td></td> <td><font color="blue"><b>ดีเนื้อดีใจ </b></font> ก. ยินดี, ชอบใจ, ปลาบปลื้มใจ, ดีใจมาก, ดีอกดีใจ ก็ว่า.</td></tr><tr><td></td> <td><font color="blue"><b>ดีไม่ดี</b></font>  คําแสดงความไม่แน่นอน, อาจได้อาจเสีย, เสี่ยงได้เสี่ยงเสีย, เช่น </td></tr><tr><td></td> <td>ดีไม่ดีเขาอาจได้เป็นอธิบดี, ดีมิดี ก็ว่า.</td></tr><tr><td></td> <td><font color="blue"><b>ดีร้าย </b></font> ว. ชะรอย, บางที, เช่น ดีร้ายของนี้จะขโมยเขามา.</td></tr><tr><td></td> <td><font color="blue"><b>ดีละ, ดีแล้ว </b></font> ว. คําแสดงความพอใจก็ได้ คําแสดงความไม่พอใจเป็นเชิง</td></tr><tr><td></td> <td>ประชดหรือแดกดันก็ได้.</td></tr><tr><td></td> <td><font color="blue"><b>ดีอกดีใจ </b></font> ก. ยินดี, ชอบใจ, ปลาบปลื้มใจ, ดีใจมาก, ดีเนื้อดีใจ ก็ว่า.</td></tr><tr><td></td></tr><tr><td></td></tr><tr><td><font color = blue><b>ดีงู</font></b></td><td>น. สมอดีงู. <I>(ดู สมอ ๒).</I></td></tr><tr><td></td></tr><tr><td></td></tr><tr><td><font color = blue><b>ดีฉัน</font></b></td><td>ส. คําใช้แทนตัวผู้พูด เพศหญิง เป็นคําสุภาพ, ดิฉัน ก็ว่า, ตามแบบผู้ชาย</td></tr><tr><td></td> <td>ใช้ว่า ดีฉัน ผู้หญิงใช้ว่า อีฉัน, เป็นสรรพนามบุรุษที่ ๑.</td></tr><tr><td></td></tr><tr><td></td></tr><tr><td><font color = blue><b>ดีฉาน</font></b></td><td>(โบ)  ส.  ดิฉัน, ดีฉัน, เป็นคําที่เจ้านายผู้ชายมักใช้กับพระสงฆ์ผู้ทรง</td></tr><tr><td></td> <td>สมณศักดิ์, เป็นสรรพนามบุรุษที่ ๑.</td></tr><tr><td></td></tr><tr><td></td></tr><tr><td><font color = blue><b>ดีเซล</font></b></td><td>น. เครื่องยนต์ชนิดเผาไหม้ภายในที่มีระบบจุดระเบิดนํ้ามันเชื้อเพลิงด้วย</td></tr><tr><td></td> <td>การอัดอากาศภายในเครื่องยนต์จนได้ความร้อนสูงมากพอ แล้วจึงฉีด</td></tr><tr><td></td> <td>นํ้ามันเชื้อเพลิงให้เป็นฝอยผสมเข้ากับอากาศซึ่งมีอุณหภูมิสูงนั้น เป็นผล</td></tr><tr><td></td> <td>ให้เกิดการจุดระเบิดนํ้ามันเชื้อเพลิงขึ้น, นํ้ามันที่ใช้เป็นเชื้อเพลิงใน</td></tr><tr><td></td> <td>เครื่องยนต์ชนิดนี้ เรียกว่า นํ้ามันดีเซล. (อ. diesel).</td></tr><tr><td></td></tr><tr><td></td></tr><tr><td><font color = blue><b>ดีด ๑</font></b></td><td>ก. สลัดออกไปโดยแรง เช่น ดีดนิ้ว, สลัดตัวออกไปโดยเร็ว เช่น กุ้งดีด; </td></tr><tr><td></td> <td>ยกขึ้นด้วยแม่แรงเป็นต้น เช่น ดีดเรือน; เอานิ้วมือหรือไม้สะกิดให้ดัง เช่น </td></tr><tr><td></td> <td>ดีดจะเข้, เอานิ้วมือแตะแล้วเขี่ยให้เลื่อนไป เช่น ดีดลูกคิด, เอานิ้วกดแล้ว</td></tr><tr><td></td> <td>ปล่อยทันที เช่น ดีดพิมพ์ ดีดเปียโน, เอานิ้วหัวแม่มือกดกับนิ้วอื่นให้แน่น</td></tr><tr><td></td> <td>แล้วสลัดให้ออกจากกันเป็นเสียงดัง เรียกว่า ดีดนิ้ว, โดยปริยายหมายถึง</td></tr><tr><td></td> <td>อาการที่ทําห่างเหินผู้ใหญ่ ไม่เข้าหน้า เช่น หมู่นี้ชักดีดไปไม่เข้าหน้า.</td></tr><tr><td></td> <td><font color="blue"><b>ดีดดิ้น</b></font>  ก. เล่นตัว, ตั้งแง่ไม่ยอมทำหรือไม่ยอมให้ทำง่าย ๆ.</td></tr><tr><td></td> <td><font color="blue"><b>ดีดฝ้าย</b></font>  ก. อาการที่เอาฝ้ายใส่กระชุแล้วเอาไม้กงดีดฝ้ายดีดสายให้กระทบ</td></tr><tr><td></td> <td>ฝ้ายเพื่อให้ฝ้ายแตกเป็นปุย.</td></tr><tr><td></td> <td><font color="blue"><b>ดีดพิมพ์ </b></font> ก. พิมพ์ด้วยเครื่องพิมพ์ดีด.</td></tr><tr><td></td> <td><font color="blue"><b>ดีดลูกคิด</b></font>  (สํา) ก. คํานวณผลได้ผลเสียหรือกําไรขาดทุนอย่างละเอียด; </td></tr><tr><td></td> <td>ทําตอบแทนให้สาสม.</td></tr><tr><td></td> <td><font color="blue"><b>ดีดลูกคิดรางแก้ว </b></font> (สํา) ก. คิดถึงผลที่จะได้ทางเดียว.</td></tr><tr><td></td></tr><tr><td></td></tr><tr><td><font color = blue><b>ดีด ๒, ดีดขัน ๑</font></b></td><td>น. ชื่อแมลงพวกด้วงปีกแข็งหลายชนิดในวงศ์ Elateridae ลําตัวยาว แบน</td></tr><tr><td></td> <td>เล็กน้อย และเรียวไปทางหาง สีดํา นํ้าตาล หรือเทาปลอด บางชนิดมีจุด</td></tr><tr><td></td> <td>เป็นลาย แผ่นแข็งด้านล่างของอกปล้องแรกมีแกนยาวเป็นเครื่องดีด ซึ่ง</td></tr><tr><td></td> <td>ยึดโดยร่องของแผ่นแข็งด้านล่างของอกปล้องที่ ๒ ทําให้สามารถดีดตัว</td></tr><tr><td></td> <td>กลับได้เมื่อถูกจับให้หงายท้อง มีชื่อเรียกต่าง ๆ กัน เช่น ดีดกะลา คอลั่น.</td></tr><tr><td></td></tr><tr><td></td></tr><tr><td><font color = blue><b>ดีด ๓</font></b></td><td>น. กุ้งดีด. <I>(ดู กุ้งดีด, กุ้งดีดขัน ที่ กุ้ง ๑).</I></td></tr><tr><td></td></tr><tr><td></td></tr><tr><td><font color = blue><b>ดีดขัน ๒</font></b></td><td>น. กุ้งดีดขัน. <I>(ดู กุ้งดีด, กุ้งดีดขัน ที่ กุ้ง ๑).</I></td></tr><tr><td></td></tr><tr><td></td></tr><tr><td><font color = blue><b>-ดีดัก</font></b></td><td>ใช้เข้าคู่กับคํา หลายปี เป็น หลายปีดีดัก หมายความว่า นานมาแล้ว.</td></tr><tr><td></td></tr><tr><td></td></tr><tr><td><font color = blue><b>ดีดีที</font></b></td><td>น. ชื่อสารประกอบเคมี มีชื่อเต็มว่า Dichloro Diphenyl Trichloroethane </td></tr><tr><td></td> <td>มีสูตร (C6H4Cl)2CHCCl3 ลักษณะเป็นของแข็งสีขาว ใช้ประโยชน์เป็น</td></tr><tr><td></td> <td>สารอย่างแรงในการฆ่าแมลง.</td></tr><tr><td></td></tr><tr><td></td></tr><tr><td><font color = blue><b>ดีนาคราช</font></b></td><td>[-นากคะ-] น. ต้นไม้ชนิดหนึ่งเป็นเถามีเกล็ดคล้ายกับเกล็ดงู สําหรับใช้</td></tr><tr><td></td> <td>ทํายา. (พจน. ๒๔๙๓).</td></tr><tr><td></td></tr><tr><td></td></tr><tr><td><font color = blue><b>ดีบุก</font></b></td><td>น. ธาตุลําดับที่ ๕๐ สัญลักษณ์ Sn เป็นโลหะ ลักษณะเป็นของแข็งสีขาว</td></tr><tr><td></td> <td>คล้ายโลหะเงิน เนื้ออ่อน หลอมละลายที่ ๒๓๑.๙๐ซ. มี ๓ อัญรูป คือ ดีบุก</td></tr><tr><td></td> <td>สีเทา ดีบุกสีขาว และดีบุกรอมบิก ใช้ประโยชน์ฉาบผิวเหล็กเพื่อกันไม่ให้</td></tr><tr><td></td> <td>เป็นสนิม ใช้ทําโลหะเจือ แผ่นดีบุกบาง ๆ ใช้สําหรับห่อของเพื่อกันชื้น. </td></tr><tr><td></td> <td>(ป. ติปุ; ส. ตฺรปุ; อ. tin).</td></tr><tr><td></td></tr><tr><td></td></tr><tr><td><font color = blue><b>ดีปลี</font></b></td><td>[-ปฺลี] น. ชื่อไม้เถา ๓ ชนิดในสกุล<I> Piper</I> วงศ์ Piperaceae คือ ชนิด </td></tr><tr><td></td> <td><I>P. longum</I> L.,<I> P. peepuloides</I> Roxb. และ<I> P. retrofractum</I> Vahl มีราก</td></tr><tr><td></td> <td>ตามข้อของลําต้นเพื่อยึดเกาะ ผลอัดแน่นเป็นช่อ ทุกส่วนมีกลิ่น โดย</td></tr><tr><td></td> <td>เฉพาะผลกลิ่นหอมฉุน รสเผ็ดร้อนใช้เป็นเครื่องเทศและทํายาได้.</td></tr><tr><td></td></tr><tr><td></td></tr><tr><td><font color = blue><b>ดีเปรสชัน</font></b></td><td>น. ชื่อพายุหมุนที่มีกําลังอ่อน ทําให้มีฝนตกปานกลางถึงตกหนัก เกิดขึ้น</td></tr><tr><td></td> <td>ในละติจูดกลางหรือละติจูดสูง มีความเร็วลมสูงสุดใกล้บริเวณศูนย์กลาง</td></tr><tr><td></td> <td>ไม่เกิน ๓๓ นอต หรือ ๖๑ กิโลเมตรต่อชั่วโมง. (อ. depression).</td></tr><tr><td></td></tr><tr><td></td></tr><tr><td><font color = blue><b>ดีผา</font></b></td><td>น. หินสีดําเลื่อมคล้ายถ่านหิน ใช้ทํายาไทย.</td></tr><tr><td></td></tr><tr><td></td></tr><tr><td><font color = blue><b>ดีพร</font></b></td><td>[ดีบ] (แบบ) ว. กล้า, แข็ง, มาก, เช่น ม่ายเดือดดีพรในโลกย. (ม. คําหลวง </td></tr><tr><td></td> <td>ทานกัณฑ์). (ส. ตีวฺร; ป. ติพฺพ).</td></tr><tr><td></td></tr><tr><td></td></tr><tr><td><font color = blue><b>ดียา, ดีหิน</font></b></td><td>น. เส้นดําของหินลายหรือหินอื่น ๆ.</td></tr><tr><td></td></tr><tr><td></td></tr><tr><td><font color = blue><b>ดีหมี</font></b></td><td>น. ชื่อไม้ต้นหลายชนิดหลายสกุลในหลายวงศ์ เช่น ชนิด<I> Cleidion spiciflorum</I> </td></tr><tr><td></td> <td>Merr. ในวงศ์ Euphorbiaceae ขึ้นในป่า มีรสขม ใบคล้ายมะไฟ ใช้ทํายาได้.</td></tr><tr><td></td></tr><tr><td></td></tr><tr><td><font color = blue><b>ดีหลี</font></b></td><td>(ถิ่น) ว. แน่, แท้, แท้จริง, เช่น ธก็แจ้งจริงแท้ดีหลี. (ม. คําหลวง ทานกัณฑ์), </td></tr><tr><td></td> <td>อีหลี ก็ว่า.</td></tr><tr><td></td></tr><tr><td></td></tr><tr><td><font color = blue><b>ดึก</font></b></td><td>น. เวลามืดนานแล้ว, เวลาคํ่ามากแล้ว, (ใช้แทนคําว่า สาย ในเวลากลางคืน). </td></tr><tr><td></td> <td>ว. ลึก เช่น ดงดึก.</td></tr><tr><td></td> <td><font color="blue"><b>ดึกดำบรรพ์</b></font>  ว. ลึกลํ้านมนานมาแล้ว.</td></tr><tr><td></td> <td><font color="blue"><b>ดึกดื่น</b></font>  ก. ดึกมาก, ดื่นดึก ก็ว่า.</td></tr><tr><td></td> <td><font color="blue"><b>ดึกสงัด</b></font>  น. เวลาดึกมากบรรยากาศเงียบเชียบทำให้รู้สึกวังเวง.</td></tr><tr><td></td></tr><tr><td></td></tr><tr><td><font color = blue><b>ดึง</font></b></td><td>ก. เหนี่ยวมา, ฉุดมา, รั้งมา; ดีด เช่น ดึงพิณ ว่า ดีดพิณ.</td></tr><tr><td></td> <td><font color="blue"><b>ดึงดัน</b></font>  ก. ดื้อรั้น, ดื้อ.</td></tr><tr><td></td> <td><font color="blue"><b>ดึงดื้อ</b></font>  ว. ดื้อไม่ยอมฟังเหตุผล ดึงไม่ไป, ดื้อดึง ก็ว่า.</td></tr><tr><td></td> <td><font color="blue"><b>ดึงดูด </b></font> ก. เหนี่ยวเข้ามาด้วยกําลังอย่างหนึ่งอย่างแม่เหล็ก.</td></tr><tr><td></td></tr><tr><td></td></tr><tr><td><font color = blue><b>ดึ่ง</font></b></td><td>ก. ดิ่ง, ตรงลงไป.</td></tr><tr><td></td></tr><tr><td></td></tr><tr><td><font color = blue><b>ดึงสะ</font></b></td><td>ว. สามสิบ. (ป. ต??ส).</td></tr><tr><td></td></tr><tr><td></td></tr><tr><td><font color = blue><b>ดึ่ม</font></b></td><td>ว. ลึก.</td></tr><tr><td></td></tr><tr><td></td></tr><tr><td><font color = blue><b>ดื่น</font></b></td><td>ก. มากทั่วไปจนเป็นปรกติธรรมดา.</td></tr><tr><td></td> <td><font color="blue"><b>ดื่นดาษ</b></font>  ว. เกลื่อนกลาด, มากหลาย, ดาษดื่น ก็ว่า.</td></tr><tr><td></td> <td><font color="blue"><b>ดื่นดึก</b></font>  ก. ดึกมาก, ดึกดื่น ก็ว่า.</td></tr><tr><td></td></tr><tr><td></td></tr><tr><td><font color = blue><b>ดื่ม</font></b></td><td>ก. กินของเหลวเช่นนํ้า.</td></tr><tr><td></td> <td>ดื่มด่ำ  ว. ซาบซึ้ง.</td></tr><tr><td></td></tr><tr><td></td></tr><tr><td><font color = blue><b>ดือ</font></b></td><td>(กลอน) น. สะดือ เช่น ขุนช้างฉุดผ้าคว้าจิ้มดือ. (ขุนช้างขุนแผน).</td></tr><tr><td></td></tr><tr><td></td></tr><tr><td><font color = blue><b>ดื้อ</font></b></td><td>ว. ไม่ยอมเชื่อฟังหรือทําตาม.  ก. ทื่อ, ไม่คม, (ใช้แก่มีด).</td></tr><tr><td></td> <td><font color="blue"><b>ดื้อดัน</b></font>  ว. ดื้ออย่างขัดขืนจะเอาชนะ.</td></tr><tr><td></td> <td><font color="blue"><b>ดื้อด้าน</b></font>  ว. ดื้อเสียจนเคยชิน.</td></tr><tr><td></td> <td><font color="blue"><b>ดื้อดึง</b></font>  ว. ดื้อไม่ยอมฟังเหตุผล ดึงไม่ไป, ดึงดื้อ ก็ว่า.</td></tr><tr><td></td> <td><font color="blue"><b>ดื้อแพ่ง </b></font> ก. ขัดขืนไม่ยอมปฏิบัติตาม, ขัดขืนไม่ยอมให้ความร่วมมือ.</td></tr><tr><td></td> <td><font color="blue"><b>ดื้อยา </b></font> ก. ต้านทานฤทธิ์ยา (ใช้แก่เชื้อโรค เช่น แบคทีเรีย ไวรัส).</td></tr><tr><td></td> <td><font color="blue"><b>ดื้อรั้น</b></font>  ว. ดื้อดันทุรัง.</td></tr><tr><td></td></tr><tr><td></td></tr><tr><td><font color = blue><b>ดุ</font></b></td><td>ก. ว่ากล่าวหรือทักท้วงด้วยความโกรธหรือไม่พอใจเพราะมีความผิดหรือ</td></tr><tr><td></td> <td>ไม่อยู่ในโอวาทเป็นต้น, โดยปริยายหมายความว่า มีอันตรายมาก, มีคนเสีย</td></tr><tr><td></td> <td>ชีวิตมาก, เช่น นํ้าปีนี้ดุ ที่ตรงนี้ดุ.  ว. มีลักษณะทําให้ดูน่ากลัวหรือน่า</td></tr><tr><td></td> <td>เกรงขาม เช่น หน้าดุ ตาดุ; ร้าย, ร้ายกาจ, เหี้ยมโหด, เช่น หมาดุ เสือดุ.</td></tr><tr><td></td> <td><font color="blue"><b>ดุดัน</b></font>   ว. ดุอย่างไม่ลดละ.</td></tr><tr><td></td> <td><font color="blue"><b>ดุเดือด</b></font>   ว. ร้ายแรง, รุนแรง.</td></tr><tr><td></td> <td><font color="blue"><b>ดุร้าย</b></font>   ว. เหี้ยมโหด.</td></tr><tr><td></td></tr><tr><td></td></tr><tr><td><font color = blue><b>ดุก</font></b></td><td>น. ชื่อปลานํ้าจืดทุกชนิดในสกุล <I>Clarias</I> และ<I> Prophagorus</I> วงศ์ Clariidae </td></tr><tr><td></td> <td>ไม่มีเกล็ด มีเงี่ยงเฉพาะที่ครีบอก ส่วนครีบหลังและครีบก้นยาวแต่ไม่ติดต่อ</td></tr><tr><td></td> <td>กับครีบหาง เช่น ดุกอุย (<I>C. macrocephalus</I>) ดุกด้าน (<I>C. batrachus</I>) </td></tr><tr><td></td> <td>ดุกลําพัน (<I>P. nieuhofii</I>).</td></tr><tr><td></td> <td><font color="blue"><b>ดุกลำพัน</b></font>  น. ชื่อปลาชนิด <I>Prophagorus nieuhofii</I> ในวงศ์ Clariidae ครึ่งบน</td></tr><tr><td></td> <td>ของลําตัวมีจุดสีขาวเรียงอยู่ในแนวตั้ง ๑๓-๒๐ แถว พบทางภาคใต้ของ</td></tr><tr><td></td> <td>ประเทศไทย ขนาดยาวได้ถึง ๕๐ เซนติเมตร.</td></tr><tr><td></td></tr><tr><td></td></tr><tr><td><font color = blue><b>ดุกดิก</font></b></td><td>ก. อาการที่ขยับไปขยับมาไม่อยู่นิ่ง ๆ, ยักไปยักมา, กระดุกกระดิก ก็ว่า.</td></tr><tr><td></td></tr><tr><td></td></tr><tr><td><font color = blue><b>ดุกทะเล</font></b></td><td>น. ชื่อปลาทะเลหรือนํ้ากร่อยชนิด<I> Plotosus lineatus</I> และ<I> P. canius</I> ในวงศ์ </td></tr><tr><td></td> <td>Plotosidae มีเงี่ยงที่ครีบอกและครีบหลังตอนแรก ส่วนครีบหลังตอนที่ ๒ </td></tr><tr><td></td> <td>ครีบก้น และครีบหางยาวติดต่อกันโดยตลอด, สามแก้ว หรือ เป็ดแก้ว ก็เรียก.</td></tr><tr><td></td></tr><tr><td></td></tr><tr><td><font color = blue><b>ดุ้ง</font></b></td><td>ว. โค้งหรือนูนหรือแอ่นจากแนวหรือระดับ เช่น พื้นกระดานดุ้ง.</td></tr><tr><td></td></tr><tr><td></td></tr><tr><td><font color = blue><b>ดุ้งดิ้ง</font></b></td><td>ว. กระตุ้งกระติ้ง, ตุ้งติ้ง ก็ว่า.</td></tr><tr><td></td></tr><tr><td></td></tr><tr><td><font color = blue><b>ดุจ</font></b></td><td>[ดุด, ดุดจะ] ว. เหมือน, คล้าย, เช่น, เพียงดัง, ราวกะ, บางทีในกลอนใช้ว่า </td></tr><tr><td></td> <td>ดวจ ก็มี.</td></tr><tr><td></td> <td><font color="blue"><b>ดุจดัง, ดุจหนึ่ง</b></font> [ดุด-] ว. เหมือน, คล้าย, เช่น, เพียงดัง, ราวกะ.</td></tr><tr><td></td></tr><tr><td></td></tr><tr><td><font color = blue><b>ดุด</font></b></td><td>ก. กิริยาที่หมูเอาจมูกดุนดิน.</td></tr><tr><td></td></tr><tr><td></td></tr><tr><td><font color = blue><b>ดุน</font></b></td><td>ก. รุน, ทําให้เคลื่อนไปเรื่อย ๆ ด้วยแรงดัน; ทําให้ลวดลายบางอย่างนูนขึ้น </td></tr><tr><td></td> <td>เช่น ดุนลาย.  ว. เรียกลวดลายที่มีลักษณะเช่นนั้นว่า ลายดุน.</td></tr><tr><td></td></tr><tr><td></td></tr><tr><td><font color = blue><b>ดุ้น</font></b></td><td>น. ท่อน เช่น กลืนเข้าไปทั้งดุ้น, ท่อนไม้ขนาดเล็ก เช่น ดุ้นฟืน, ลักษณนาม</td></tr><tr><td></td> <td>เรียกท่อนไม้ขนาดเล็กว่า ดุ้น เช่น ฟืนดุ้นหนึ่ง ฟืน ๒ ดุ้น.</td></tr><tr><td></td></tr><tr><td></td></tr><tr><td><font color = blue><b>ดุบ ๆ</font></b></td><td>ว. เต้นตุบ ๆ, กระดุบ ๆ ก็ว่า.</td></tr><tr><td></td></tr><tr><td></td></tr><tr><td><font color = blue><b>ดุม</font></b></td><td>น. ส่วนกลางของล้อเกวียนหรือล้อรถที่มีรูสําหรับสอดเพลา; เครื่องกลัด</td></tr><tr><td></td> <td>ส่วนต่าง ๆ ของเสื้อผ้าไม่ให้แยกออกจากกัน ทําเป็นรูปต่าง ๆ มักมีรังดุม</td></tr><tr><td></td> <td>สําหรับขัดหรือบางทีก็ติดเป็นเครื่องประดับ, กระดุม ลูกกระดุม หรือ </td></tr><tr><td></td> <td>ลูกดุม ก็เรียก.</td></tr><tr><td></td></tr><tr><td></td></tr><tr><td><font color = blue><b>ดุ่ม, ดุ่ม ๆ</font></b></td><td>ว. อาการก้มหน้าก้มตาเดินไปเรื่อย ๆ โดยไม่ดูอะไรหรือแวะเวียน.</td></tr><tr><td></td></tr><tr><td></td></tr><tr><td><font color = blue><b>ดุ่ย</font></b></td><td>ว. เรื่อย ๆ ไปโดยไม่มีจุดหมาย.</td></tr><tr><td></td></tr><tr><td></td></tr><tr><td><font color = blue><b>ดุรค, ดุรคะ</font></b></td><td>[ดุรก, ดุระคะ] (แบบ) น. ม้า. (ป., ส. ตุรค ว่า สัตว์ไปเร็ว).</td></tr><tr><td></td></tr><tr><td></td></tr><tr><td><font color = blue><b>ดุรงค์</font></b></td><td>น. ม้า เช่น เทียมดุรงค์รวดเรี่ยว. (ม. คําหลวง ทานกัณฑ์). (ป., ส. ตุรงฺค, ตุรค).</td></tr><tr><td></td></tr><tr><td></td></tr><tr><td><font color = blue><b>ดุรงคี</font></b></td><td>น. ม้าตัวเมีย; คนขี่ม้า, ทหารม้า. (ป. ตุรงฺคี; ส. ตุรงฺคินฺ).</td></tr><tr><td></td></tr><tr><td></td></tr><tr><td><font color = blue><b>ดุริย-, ดุริยะ</font></b></td><td>น. เครื่องดีดสีตีเป่า. (ป. ตุริย).</td></tr><tr><td></td></tr><tr><td></td></tr><tr><td><font color = blue><b>ดุริยางค-, ดุริยางค์</font></b></td><td>น. เครื่องดีดสีตีเป่า. (ป. ตุริย + องฺค).</td></tr><tr><td></td> <td><font color="blue"><b>ดุริยางค์จำเรียง </b></font> น. ชื่อกลบทชนิดหนึ่ง.</td></tr><tr><td></td> <td><font color="blue"><b>ดุริยางคศาสตร์  </b></font>[ดุริยางคะ-] น. วิชาว่าด้วยการบรรเลงเครื่องดุริยางค์.</td></tr><tr><td></td> <td><font color="blue"><b>ดุริยางคศิลป์</b></font>  [ดุริยางคะ-] น. ศิลปะของการบรรเลงเครื่องดุริยางค์.</td></tr><tr><td></td></tr><tr><td></td></tr><tr><td><font color = blue><b>ดุล, ดุล-</font></b></td><td>[ดุน, ดุนละ-] น. ตราชู, คันชั่ง, มาตราชั่งนํ้าหนักโบราณ เช่น ทองคําหนัก </td></tr><tr><td></td> <td> ๒๐ ชั่งเรียกว่า ดุลหนึ่ง; ความเท่ากัน, ความเสมอกัน, เช่น รายรับรายจ่าย</td></tr><tr><td></td> <td>เท่ากัน เรียกว่า งบประมาณสู่ดุล; ชื่อกลุ่มดาวรูปคันชั่ง เรียกว่า ราศีดุล เป็น</td></tr><tr><td></td> <td>ราศีที่ ๖ ในจักรราศี, ราศีตุล ก็ว่า.  ว. เท่ากัน, เสมอกัน, ทัดเทียมกัน. (ป., ส.).</td></tr><tr><td></td> <td><font color="blue"><b>ดุลการค้า</b></font>   [ดุน-] น. ความต่างกันระหว่างมูลค่าของสินค้าที่ส่งออกนอก</td></tr><tr><td></td> <td>ประเทศกับสินค้าที่นําเข้ามาในประเทศ, ถ้ามูลค่าของสินค้าที่ส่งออกสูง</td></tr><tr><td></td> <td>กว่ามูลค่าของที่สินค้านําเข้ามาในประเทศ เรียกว่า ดุลการค้าได้เปรียบ, ถ้า</td></tr><tr><td></td> <td>มูลค่าของสินค้าที่นําเข้าสูงกว่ามูลค่าของสินค้าที่ส่งออก เรียกว่า ดุลการค้า</td></tr><tr><td></td> <td>เสียเปรียบ. </td></tr><tr><td></td> <td><font color="blue"><b>ดุลการชำระเงิน </b></font>  [ดุน-] น. ความต่างกันระหว่างปริมาณเงินที่ส่งออกนอก</td></tr><tr><td></td> <td>ประเทศกับปริมาณเงินที่นําเข้ามาในประเทศ, ถ้าปริมาณเงินที่นําเข้ามาใน</td></tr><tr><td></td> <td>ประเทศสูงกว่าปริมาณเงินที่ส่งออกนอกประเทศ เรียกว่า ดุลการชําระเงิน</td></tr><tr><td></td> <td>เกินดุล, ถ้าปริมาณเงินที่ส่งออกนอกประเทศสูงกว่าปริมาณเงินที่นําเข้าใน</td></tr><tr><td></td> <td>ประเทศ เรียกว่า ดุลการชําระเงินขาดดุล.</td></tr><tr><td></td> <td><font color="blue"><b>ดุลชำระหนี้ </b></font>  [ดุน-] น. ความต่างกันระหว่างปริมาณเงินที่ส่งออกนอก</td></tr><tr><td></td> <td>ประเทศกับปริมาณเงินที่นําเข้ามาในประเทศ.</td></tr><tr><td></td> <td><font color="blue"><b>ดุลพินิจ </b></font>  [ดุนละ-] น. การวินิจฉัยที่เห็นสมควร, ดุลยพินิจ ก็ใช้.</td></tr><tr><td></td> <td><font color="blue"><b>ดุลภาค </b></font>  [ดุนละ-] น. ภาวะที่เสมอกัน.</td></tr><tr><td></td> <td><font color="blue"><b>ดุลอำนาจ</b></font>   [ดุน-] น. การถ่วงอํานาจระหว่างประเทศให้มีพลังทางเศรษฐกิจ</td></tr><tr><td></td> <td>หรือทางทหารทัดเทียมกัน.</td></tr><tr><td></td></tr><tr><td></td></tr><tr><td><font color = blue><b>ดุลย-</font></b></td><td>[ดุนละยะ-, ดุนยะ-] ว. เท่ากัน, เสมอกัน, ทัดเทียมกัน. (ป., ส.).</td></tr><tr><td></td> <td><font color="blue"><b>ดุลยพินิจ</b></font>  น. การวินิจฉัยที่เห็นสมควร, ดุลพินิจ ก็ใช้.</td></tr><tr><td></td> <td><font color="blue"><b>ดุลยภาพ</b></font>  น. ความเท่ากัน, ความเสมอกัน.</td></tr><tr><td></td></tr><tr><td></td></tr><tr><td><font color = blue><b>ดุษฎี</font></b></td><td>[ดุดสะดี] น. ความยินดี, ความชื่นชม. (ส.).</td></tr><tr><td></td> <td><font color="blue"><b>ดุษฎีนิพนธ์</b></font>  น. วิทยานิพนธ์ชั้นปริญญาเอก.</td></tr><tr><td></td> <td><font color="blue"><b>ดุษฎีบัณฑิต</b></font>  น. ปริญญาเอก; ผู้ได้รับปริญญาเอก.</td></tr><tr><td></td> <td><font color="blue"><b>ดุษฎีมาลา</b></font>  น. ชื่อเหรียญที่พระราชทานเฉพาะแก่ผู้ได้ใช้ศิลปวิทยาให้เป็น</td></tr><tr><td></td> <td>คุณประโยชน์แก่บ้านเมืองถึงขนาด ทั้งอาจได้รับพระราชทานเงินพิเศษ</td></tr><tr><td></td> <td>ประจําเดือนไปตลอดชีวิต เดิมกําหนดให้มีเข็มพระราชทานประกอบกับ</td></tr><tr><td></td> <td>เหรียญรวม ๕ ชนิด คือ เข็มราชการในพระองค์ เข็มราชการแผ่นดิน เข็ม</td></tr><tr><td></td> <td>ศิลปวิทยา เข็มความกรุณา และเข็มกล้าหาญ ต่อมาคงเหลือแต่เหรียญ</td></tr><tr><td></td> <td>ดุษฎีมาลา เข็มศิลปวิทยา เพียงอย่างเดียว.</td></tr><tr><td></td> <td><font color="blue"><b>ดุษฎีสังเวย </b></font> น. บทร้อยกรองที่แต่งเป็นฉันท์สําหรับกล่อมช้าง.</td></tr><tr><td></td></tr><tr><td></td></tr><tr><td><font color = blue><b>ดุษณี, ดุษณีภาพ</font></b></td><td>[ดุดสะนี-] น. อาการนิ่งซึ่งแสดงถึงการยอมรับ. (ส. ตุษฺณีมฺ; ป. ตุณฺหี).</td></tr><tr><td></td></tr><tr><td></td></tr><tr><td><font color = blue><b>ดุษิต, ดุสิต</font></b></td><td>น. ชื่อสวรรค์ชั้นที่ ๔ แห่งสวรรค์ ๖ ชั้น ได้แก่ จาตุมหาราชหรือจาตุมหา</td></tr><tr><td></td> <td>ราชิกหรือจาตุมหาราชิกา ดาวดึงส์ ยามา ดุสิต นิมมานรดี และปรนิมมิตว</td></tr><tr><td></td> <td>สวัตดี, มีท้าวสันดุสิตเป็นผู้ครอง. (ส. ตุษิต; ป. ตุสิต).</td></tr><tr><td></td></tr><tr><td></td></tr><tr><td><font color = blue><b>ดุเหว่า</font></b></td><td>[-เหฺว่า] น. ชื่อนกชนิด<I> Eudynamys scolopacea</I> ในวงศ์ Cuculidae ตัวเล็ก</td></tr><tr><td></td> <td>กว่ากาเล็กน้อย ตาแดง หางยาว ตัวผู้สีดํา ตัวเมียสีนํ้าตาล มีลายและจุดสีขาว</td></tr><tr><td></td> <td>พาดตลอดตัว วางไข่ให้นกชนิดอื่นฟัก มักหากินตามลําพัง กินแมลงและ</td></tr><tr><td></td> <td>ผลไม้, กาเหว่า ก็เรียก.</td></tr><tr><td></td></tr><tr><td></td></tr><tr><td><font color = blue><b>ดู</font></b></td><td>ก. ใช้สายตาเพื่อให้เห็น เช่น ดูภาพ ดูละคร, ระวังรักษา เช่น ดูบ้านให้ด้วย </td></tr><tr><td></td> <td>ไม่มีคนดูเด็ก, พินิจพิจารณา เช่น ดูให้ดี, ศึกษาเล่าเรียน เช่น ดูหนังสือ, </td></tr><tr><td></td> <td>เห็นจะ เช่น ดูจะเกินไปละ, ทํานาย เช่น ดูโชคชะตาราศี, ใช้ประกอบกริยา </td></tr><tr><td></td> <td>เพื่อให้รู้ให้เห็นประจักษ์แจ้ง เช่น คิดดูให้ดี ลองกินดู.</td></tr><tr><td></td> <td><font color="blue"><b>ดูแคลน, ดูถูก, ดูถูกดูแคลน</b></font>  ก. แสดงอาการเป็นเชิงดูหมิ่นหรือเหยียดหยามเขา.</td></tr><tr><td></td> <td><font color="blue"><b>ดูใจ </b></font>  ก. ลองดูนํ้าใจ; ดูหน้าไว้อาลัยขณะจะสิ้นใจ.</td></tr><tr><td></td> <td><font color="blue"><b>ดูชา</b></font>   ก. ดูแคลน, ดูถูก, เช่น ตูจะให้สูทั้งหลายฆ่า ว่าผู้ดูชาดูแคลน แหนความ</td></tr><tr><td></td> <td>เราจงมิด. (ลอ.)</td></tr><tr><td></td> <td><font color="blue"><b>ดูช้างให้ดูหาง ดูนางให้ดูแม่</b></font>   (สํา) ก. ให้รู้จักพิจารณาลักษณะบุคคลหรือ</td></tr><tr><td></td> <td>ผู้หญิงที่จะเลือกเป็นคู่ครอง, ดูวัวให้ดูหาง ดูนางให้ดูแม่ ก็ว่า.</td></tr><tr><td></td> <td><font color="blue"><b>ดูดอมดูดาย </b></font>  ก. ละทิ้ง เช่น บมิควรดูดอมดูดาย. (สมุทรโฆษ).</td></tr><tr><td></td> <td><font color="blue"><b>ดูดาย</b></font>   ก. เพิกเฉย, ไม่เอาใจใส่.</td></tr><tr><td></td> <td><font color="blue"><b>ดูดำ</b></font>   (โบ) ก. ดูหมิ่น เช่น เปนม่ายชายดูดำ กุมเกษ กำแก้ผม ผลักล้มจมดิน</td></tr><tr><td></td> <td>ทราย แสร้งอวยอายอยดยศ. (ม. คำหลวง ทานกัณฑ์).</td></tr><tr><td></td> <td><font color="blue"><b>ดูดำดูดี </b></font>  ก. เอาใจใส่ดูแลทั้งในเวลามีทุกข์และมีสุข เช่น จะหวังอะไรให้</td></tr><tr><td></td> <td>เขามาดูดำดูดีกับคนอย่างเรา, (มักใช้ในความปฏิเสธ) เช่น เขาไม่ดูดำดูดี</td></tr><tr><td></td> <td>เด็กคนนี้เลย.</td></tr><tr><td></td> <td><font color="blue"><b>ดูดู๋, ดูหรู </b></font>  (กลอน) อ. เสียงที่เปล่งออกมาแสดงความแค้นใจ.</td></tr><tr><td></td> <td><font color="blue"><b>ดูตาม้าตาเรือ </b></font>  (สํา) ก. พิจารณาให้รอบคอบ (มักใช้ในความปฏิเสธ) เช่น </td></tr><tr><td></td> <td>ไม่ดูตาม้าตาเรือ.</td></tr><tr><td></td> <td><font color="blue"><b>ดูเถอะ, ดูเถิด </b></font>  คําบอกกล่าวให้รับรู้ไว้.</td></tr><tr><td></td> <td><font color="blue"><b>ดูเบา </b></font>  ก. เห็นเป็นการเล็กน้อย, เห็นไม่เป็นสําคัญ, (มักใช้ในความปฏิเสธ)</td></tr><tr><td></td> <td>เช่น อย่าดูเบา.</td></tr><tr><td></td> <td><font color="blue"><b>ดูไปก่อน </b></font>  ก. รอไว้ก่อน.</td></tr><tr><td></td> <td><font color="blue"><b>ดูร้าย </b></font>  น. ตาร้าย. <I>(ดู ตาร้าย ที่ ตา ๒).</I></td></tr><tr><td></td> <td><font color="blue"><b>ดูรึ </b></font>  อ. เสียงที่เปล่งออกมาแสดงความแปลกใจ.</td></tr><tr><td></td> <td><font color="blue"><b>ดูแล </b></font>  ก. เอาใจใส่, ปกปักรักษา, ปกครอง.</td></tr><tr><td></td> <td><font color="blue"><b>ดูหมิ่น ๑ </b></font>  (กฎ) ก. ดูถูกเหยียดหยามผู้อื่น.</td></tr><tr><td></td> <td><font color="blue"><b>ดูหมิ่น ๒, ดูหมิ่นถิ่นแคลน</b></font>   ก. แสดงกิริยาท่าทาง พูดจา หรือเขียนเป็นลาย</td></tr><tr><td></td> <td>ลักษณ์อักษรเป็นเชิงดูถูกว่ามีฐานะตํ่าต้อย หรือไม่ดีจริงไม่เก่งจริงเป็นต้น, </td></tr><tr><td></td> <td>หมิ่น ก็ว่า.</td></tr><tr><td></td> <td><font color="blue"><b>ดูหรือ </b></font>  อ. เสียงที่เปล่งออกมาแสดงความแปลกใจ เช่น ดูหรือมาเป็นไปได้.</td></tr><tr><td></td> <td><font color="blue"><b>ดูเหมือน </b></font>  ว. เข้าใจว่า, คะเนว่า, เห็นจะ.</td></tr><tr><td></td></tr><tr><td></td></tr><tr><td><font color = blue><b>ดูกไก่ดำ</font></b></td><td>น. ชื่อไม้ต้นชนิด<I> Prismatomeris malayana</I> Ridl. ในวงศ์ Rubiaceae สูง</td></tr><tr><td></td> <td>ได้ถึง ๓ เมตร ใบรี ออกตรงข้ามกัน ปลายและโคนใบแหลม ดอกสีขาว </td></tr><tr><td></td> <td>กลิ่นหอม.</td></tr><tr><td></td></tr><tr><td></td></tr><tr><td><font color = blue><b>ดูกค่าง</font></b></td><td><I>ดู กระดูกค่าง</I>.</td></tr><tr><td></td></tr><tr><td></td></tr></table></center></body><html>
<head><title> พจนานุกรม ฉบับราชบัณฑิตยสถาน พ.ศ. ๒๕๔๒</title>
</head>
<body bgcolor=99ccff >



</body>
</html> 

