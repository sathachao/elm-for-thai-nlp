<body bgcolor="FFDA89"><center><table><tr><td><font color = blue><b>ยัญ, ยัญ, ยัญญะ</font></b></td><td>[ยันยะ] น. การเซ่น, การบูชา, การเซ่นสรวงโดยมีการฆ่าสัตว์หรือคน</td></tr><tr><td></td> <td>เป็นเครื่องบูชา เรียกว่า บูชายัญ. (ป. ย?ฺ?; ส. ยชฺ?).</td></tr><tr><td></td> <td><font color="blue"><b>ยัญกรรม</b></font>  น. การเซ่นสรวงบูชาของพราหมณ์.</td></tr><tr><td></td> <td><font color="blue"><b>ยัญพิธี</b></font>  น. พิธีเซ่นสรวงบูชาของพราหมณ์.</td></tr><tr><td></td></tr><tr><td></td></tr><tr><td><font color = blue><b>ยัญญังค์</font></b></td><td>น. มะเดื่อชุมพร. (ป.).</td></tr><tr><td></td></tr><tr><td></td></tr><tr><td><font color = blue><b>ยัฐิ ๑</font></b></td><td>[ยัดถิ] น. ไม้เท้า. (ป. ยฏ??; ส. ยษฺฏิ)</td></tr><tr><td></td></tr><tr><td></td></tr><tr><td><font color = blue><b>ยัฐิ ๒</font></b></td><td>[ยัดถิ] น. ชื่อมาตราวัดความยาวของอินเดียโบราณ เท่ากับ ๑ วา ๑ ศอก, </td></tr><tr><td></td> <td>๒๐ ยัฐิ เป็น ๑ อุสภ.</td></tr><tr><td></td></tr><tr><td></td></tr><tr><td><font color = blue><b>ยัฐิมธุกา</font></b></td><td>[ยัดถิมะทุกา] น. ชะเอมเครือ. (ป. ยฏฺ??มธุกา).</td></tr><tr><td></td></tr><tr><td></td></tr><tr><td><font color = blue><b>ยัด</font></b></td><td>ก. บรรจุหรือใส่สิ่งใดสิ่งหนึ่งโดยอัดดันหรือผลักดันเข้าไป เช่น ยัดที่นอน, </td></tr><tr><td></td> <td>บรรจุหรือใส่สิ่งที่ระบุไว้ด้วยอาการเช่นนั้น เช่น ยัดนุ่น ยัดกระสอบ ยัดเข้า</td></tr><tr><td></td> <td>ห้องขัง, โดยปริยายหมายถึงบรรจุ ใส่ หรือ ให้ โดยอาการคล้ายคลึงเช่นนั้น </td></tr><tr><td></td> <td>เช่น เอาเงินยัดให้เป็นสินบน ยัดความรู้ที่ให้โทษเข้าไปในสมอง;  (ปาก) ใช้</td></tr><tr><td></td> <td>แทนคําว่า กิน (ใช้ในลักษณะกินอย่างตะกรุมตะกราม ถือว่าเป็นคำหยาบ).</td></tr><tr><td></td> <td><font color="blue"><b>ยัดข้อหา</b></font>  ก. ยัดความผิดให้แล้วตั้งข้อหา.</td></tr><tr><td></td> <td><font color="blue"><b>ยัดทะนาน</b></font>  ก. เบียดกันแน่น, อัดกันแน่น, เช่น คนแน่นเหมือนแป้ง</td></tr><tr><td></td> <td>ยัดทะนาน.</td></tr><tr><td></td> <td><font color="blue"><b>ยัดปาก</b></font>  ก. อ้างว่าเป็นคำพูดของผู้ใดผู้หนึ่ง ทั้ง ๆ ที่ไม่ใช่.</td></tr><tr><td></td> <td><font color="blue"><b>ยัดพลุ</b></font>  ก. ใส่ดินพลุลงในกระบอกพลุแล้วตอกให้แน่น.</td></tr><tr><td></td> <td><font color="blue"><b>ยัดเยียด</b></font>  ก. เบียดกันแน่น, แออัดกันแน่น, เช่น คนเบียดเสียดยัดเยียดกัน; </td></tr><tr><td></td> <td>ขืนหรือแค่นให้โดยผู้รับไม่เต็มใจรับ เช่น ยัดเยียดขายให้, เยียดยัด ก็ว่า, </td></tr><tr><td></td> <td>ใช้เพียง ยัด คําเดียวก็มี.</td></tr><tr><td></td> <td><font color="blue"><b>ยัดไส้</b></font>  ว. ที่มีสิ่งอื่นบรรจุอยู่ข้างใน เช่น เป็ดยัดไส้.  ก. สอดของปลอม</td></tr><tr><td></td> <td>ไว้ข้างใน เช่น ธนบัตรยัดไส้.</td></tr><tr><td></td></tr><tr><td></td></tr><tr><td><font color = blue><b>ยัติภังค์</font></b></td><td>[ยัดติ] <I>ดู ยติภังค์ ที่ ยติ ๒</I>.</td></tr><tr><td></td></tr><tr><td></td></tr><tr><td><font color = blue><b>ยัน ๑</font></b></td><td>ก. ต้านไว้, ทานไว้, ดันไว้, เช่น ยันประตูไว้ไม่ให้ล้ม, ค้ำไว้ เช่น ถือไม้เท้า</td></tr><tr><td></td> <td>ยันกาย, ดันตัวขึ้น เช่น เอามือยันตัวลุกขึ้นจากพื้น; จด เช่น เอาหลังยันกัน </td></tr><tr><td></td> <td>นอนหัวยันฝา โตจนตัวยันเปล; ประจัน เช่น ตั้งกองทัพ ยันกัน; ยืนยัน เช่น </td></tr><tr><td></td> <td>เขายันว่าเขาไม่ได้ทำผิด; (ปาก) ถีบ เช่น เดี๋ยวยัน เปรี้ยงเข้าให้.  (ปาก) </td></tr><tr><td></td> <td>ว. เสมอ, ตลอด, เช่น โกหกยันเลย นอนยันเลย. สัน. จนถึง, กระทั่งถึง, </td></tr><tr><td></td> <td>เช่น เที่ยวยันสว่าง.</td></tr><tr><td></td> <td><font color="blue"><b>ยันกัน</b></font>  ก. พิสูจน์ต่อหน้าให้รู้ข้อเท็จจริง เช่น เอาพยานมายันกัน, สอบ</td></tr><tr><td></td> <td>ข้อมูลหรือรายการให้ตรงกัน เช่น เอาบัญชีมายันกัน.</td></tr><tr><td></td> <td><font color="blue"><b>ยันป้าย</b></font>  ก. ถึงที่สุด เช่น เที่ยวยันป้าย.</td></tr><tr><td></td></tr><tr><td></td></tr><tr><td><font color = blue><b>ยัน ๒</font></b></td><td>ก. เมา (ใช้แก่หมาก) เช่น ยันหมาก เอาหมากที่ยันไปแช่น้ำจะหายยัน.  </td></tr><tr><td></td> <td>ว. ที่ทำให้เมา ในคำว่า หมากยัน.</td></tr><tr><td></td></tr><tr><td></td></tr><tr><td><font color = blue><b>ยั่น</font></b></td><td>ก. ครั่นคร้าม, ท้อถอย.</td></tr><tr><td></td></tr><tr><td></td></tr><tr><td><font color = blue><b>ยันต์</font></b></td><td>น. ตารางหรือลายเส้นเป็นตัวเลข อักขระหรือรูปภาพที่เขียน สัก หรือ</td></tr><tr><td></td> <td>แกะสลักลงบนแผ่นผ้า ผิวหนัง ไม้ โลหะ เป็นต้น ถือว่าเป็นของขลัง </td></tr><tr><td></td> <td>เช่น ยันต์ตรีนิสิงเห ยันต์พระเจ้า ๕ พระองค์, เรียกเสื้อหรือผ้าเป็นต้น</td></tr><tr><td></td> <td>ที่มีลวดลายเช่นนั้นว่า เสื้อยันต์ ผ้ายันต์, เรียกกิริยาที่ทำเช่นนั้นว่า </td></tr><tr><td></td> <td>ลงเลข ลงยันต์.</td></tr><tr><td></td></tr><tr><td></td></tr><tr><td><font color = blue><b>ยันตร, ยันตร์</font></b></td><td>[ยันตฺระ, ยัน] น. ยนตร์. (ส.; ป. ยนฺต).</td></tr><tr><td></td> <td><font color="blue"><b>ยันตรกรรม</b></font>  น. วิชาเครื่องกล.</td></tr><tr><td></td></tr><tr><td></td></tr><tr><td><font color = blue><b>ยั่นตะนี</font></b></td><td>น. ผ้ามัสลินพิมพ์ดอก. (เทียบฮินดูสตานี jamdani).</td></tr><tr><td></td></tr><tr><td></td></tr><tr><td><font color = blue><b>ยันเย้า</font></b></td><td>ก. ปลํ้า; หยอก.</td></tr><tr><td></td></tr><tr><td></td></tr><tr><td><font color = blue><b>ยับ ๑</font></b></td><td>ก. เก็บ. น. เรียกผลหมากสุกที่เก็บไว้กินนาน ๆ โดยทำเป็นหมากหลุม</td></tr><tr><td></td> <td>หรือหมากไหว่า หมากยับ.</td></tr><tr><td></td></tr><tr><td></td></tr><tr><td><font color = blue><b>ยับ ๒</font></b></td><td>ก. ย่น, ยู่ยี่, เช่น ผ้ายับ เสื้อยับ กระดาษยับ, อาการซึ่งแสดงความเสียหาย</td></tr><tr><td></td> <td>มาก หรือเสียรูปจนถึงชํ้าชอก พังทลาย ป่นปี้ ปู้ยี่ปู้ยํา ยู่ยี่ เป็นต้น เช่น </td></tr><tr><td></td> <td>รถถูกชนยับ บ้านพังยับ.</td></tr><tr><td></td> <td><font color="blue"><b>ยับย่อย, ยับเยิน</b></font>  ว. ป่นปี้ เช่น เสียการพนันยับย่อย เสียหายยับเยิน, ย่อยยับ </td></tr><tr><td></td> <td>ก็ว่า.  ก. ถูกทำลาย, เสียหาย, เช่น เขาเล่นการพนันจนทรัพย์สมบัติของ</td></tr><tr><td></td> <td>พ่อแม่ยับย่อยหมด หนังสือยับเยินหมดทั้งเล่ม, ย่อยยับ ก็ว่า.</td></tr><tr><td></td></tr><tr><td></td></tr><tr><td><font color = blue><b>ยับ ๓</font></b></td><td>ก. ขยํ้า.</td></tr><tr><td></td></tr><tr><td></td></tr><tr><td><font color = blue><b>ยับ ๔, ยับ ๆ</font></b></td><td>ว. มีแสงแวบ ๆ, ยิบ ๆ.</td></tr><tr><td></td> <td><font color="blue"><b>ยับยง</b></font>  (โบ) ว. งามเป็นแสงวาววับ.</td></tr><tr><td></td> <td><font color="blue"><b>ยับยาน</b></font>  (โบ) ก. หวั่นไหว.</td></tr><tr><td></td> <td><font color="blue"><b>ยับยาบ</b></font>  ก. โบกหรือกระพือขึ้นลงไปมาช้า ๆ, ยาบ ๆ ก็ใช้.</td></tr><tr><td></td></tr><tr><td></td></tr><tr><td><font color = blue><b>ยับยั้ง</font></b></td><td>ก. หยุดไว้, รั้งรอไว้, เช่น ยับยั้งใบลาไว้; พักอยู่.</td></tr><tr><td></td> <td><font color="blue"><b>ยับยั้งชั่งใจ</b></font>  ก. คิดทบทวนดูผลดีผลเสียให้รอบคอบก่อนที่จะทำอะไรลงไป.</td></tr><tr><td></td></tr><tr><td></td></tr><tr><td><font color = blue><b>ยั่ว</font></b></td><td>(โบ) น. ยาน, เครื่องพาตัวไป, เช่น วอ เสลี่ยง รถ, บางทีใช้ควบกับคํา ยาน </td></tr><tr><td></td> <td>เป็น ยั่วยาน, ต่อมาใช้เลือนเป็น ยวดยาน.  ก. พูดหรือทําให้เกิดอารมณ์ใน</td></tr><tr><td></td> <td>ทางใดทางหนึ่งรุนแรงขึ้น เช่น ยั่วราคะ ยั่วโทสะ ยั่วโมโห ยั่วกิเลส.</td></tr><tr><td></td> <td><font color="blue"><b>ยั่วยวน</b></font>  ก. ทําให้อีกฝ่ายหนึ่งกำเริบรักหรือเกิดความใคร่.</td></tr><tr><td></td> <td><font color="blue"><b>ยั่วยุ</b></font>  ก. ยุให้เกิดอารมณ์อย่างใดอย่างหนึ่ง.</td></tr><tr><td></td> <td><font color="blue"><b>ยั่วเย้า</b></font>  ก. พูดหยอกล้อ, กระเซ้า.</td></tr><tr><td></td></tr><tr><td></td></tr><tr><td><font color = blue><b>ยั้ว, ยั้วเยี้ย</font></b></td><td>ว. อาการที่คนหรือสัตว์จํานวนมากเคลื่อนไหวขวักไขว่ไปมา เช่น ลูกเต้า</td></tr><tr><td></td> <td>ยั้วเยี้ยไปหมด หนอนไต่กันยั้วเยี้ย ฝูงลิงไต่ยั้วเยี้ยอยู่บนยอดไม้.</td></tr><tr><td></td></tr><tr><td></td></tr><tr><td><font color = blue><b>ยัวรยาตร</font></b></td><td>[ยัวระยาด] (กลอน) ก. ยุรยาตร.</td></tr><tr><td></td></tr><tr><td></td></tr><tr><td><font color = blue><b>ยัวะ</font></b></td><td>(ปาก) ก. เดือดดาล เช่น ชักยัวะแล้วนะ.  ว. ที่ทำให้ผู้พบเห็นเกิดความ</td></tr><tr><td></td> <td>รุ่มร้อนใจ เช่น แต่งตัวยัวะ รูปร่างยัวะ.</td></tr><tr><td></td></tr><tr><td></td></tr><tr><td><font color = blue><b>ยัษฏิ</font></b></td><td>[ยัดสะติ] น. ไม้เท้า. (ส.; ป. ยฏฺ??).</td></tr><tr><td></td></tr><tr><td></td></tr><tr><td><font color = blue><b>ยา</font></b></td><td>น. สิ่งที่ใช้แก้หรือป้องกันโรค หรือบํารุงร่างกาย เรียกชื่อต่าง ๆ กัน คือ </td></tr><tr><td></td> <td>เรียกตามลักษณะก็มี เช่น ยาผง ยาเม็ด ยานํ้า เรียกตามสีก็มี เช่น ยาแดง </td></tr><tr><td></td> <td>ยาเขียว ยาเหลือง ยาดํา เรียกตามรสหรือกลิ่นก็มี เช่น ยาขม ยาหอม เรียก</td></tr><tr><td></td> <td>ตามวิธีทําก็มี เช่น ยาต้ม ยากลั่น ยาดอง เรียกตามกิริยาที่ใช้ก็มี เช่น ยา</td></tr><tr><td></td> <td>กวาด ยากิน ยาฉีด ยาดม ยาอม; เรียกยาฝิ่นว่า ยา ก็มี เช่น โรงยา; สารเคมี</td></tr><tr><td></td> <td>สําหรับเคลือบเงินทองให้มีสีต่าง ๆ; (กฎ) วัตถุที่รับรองไว้ในตำรายาที่</td></tr><tr><td></td> <td>รัฐมนตรีว่าการกระทรวงสาธารณสุขประกาศ, วัตถุที่มุ่งหมายสำหรับใช้</td></tr><tr><td></td> <td>ในการวินิจฉัย บำบัด บรรเทา รักษา หรือป้องกันโรคหรือความเจ็บป่วย</td></tr><tr><td></td> <td>ของมนุษย์หรือสัตว์, วัตถุที่เป็นเภสัชเคมีภัณฑ์หรือเภสัชเคมีภัณฑ์กึ่ง</td></tr><tr><td></td> <td>สำเร็จรูป หรือวัตถุที่มุ่งหมายสำหรับให้เกิดผลแก่สุขภาพ โครงสร้างหรือ</td></tr><tr><td></td> <td>การกระทำหน้าที่ใด ๆ ของร่างกายของมนุษย์หรือสัตว์.  ก. ทําให้หายโรค, </td></tr><tr><td></td> <td>รักษาให้หาย, ในคําว่า เยียวยา; ทําให้หายรั่ว เช่น ยาเรือ.  ว. ใช้ประกอบคํา </td></tr><tr><td></td> <td>พี่ น้อง ลูก ว่า พี่ยา น้องยา ลูกยา, ใช้ในราชาศัพท์หมายความว่า เพศชาย </td></tr><tr><td></td> <td>เช่น พระเจ้าลูกยาเธอ.</td></tr><tr><td></td> <td><font color="blue"><b>ยากวาด</b></font>  น. ยาที่ใช้ป้ายในลำคอเด็กเล็ก ๆ แก้หละ ละออง ซาง.</td></tr><tr><td></td> <td><font color="blue"><b>ยากันยุง</b></font>  น. ยาที่จุดหรือทากันไม่ให้ยุงกัด.</td></tr><tr><td></td> <td><font color="blue"><b>ยาขัด</b></font>  น. สิ่งที่ใช้ขัดโลหะ หนัง หรือกระเบื้อง เป็นต้น.</td></tr><tr><td></td> <td><font color="blue"><b>ยาขับเลือด</b></font>  น. ยากินเพื่อขับระดู.</td></tr><tr><td></td> <td><font color="blue"><b>ยาขี้ผึ้ง</b></font>  น. ยาที่มีลักษณะเป็นขี้ผึ้งหรือครีม ใช้ทาแก้โรคผิวหนังเป็นต้น.</td></tr><tr><td></td> <td><font color="blue"><b>ยาเขียว ๑</b></font>  น. ยาแก้ไข้ ทําด้วยใบไม้ล้วน มีหลายชนิด เช่น ยาเขียวใหญ่ </td></tr><tr><td></td> <td>ยาเขียวเล็ก ยาเขียวมหาอุดม.</td></tr><tr><td></td> <td><font color="blue"><b>ยาเคี้ยว</b></font>  (กฎ) น. ส่วนใดส่วนหนึ่งของใบยาแห้ง นอกจากใบยาแห้งพันธุ์</td></tr><tr><td></td> <td>ยาสูบพื้นเมือง ซึ่งได้ปรุงหรือปนด้วยวัตถุอื่นนอกจากน้ำเพื่ออมหรือเคี้ยว.</td></tr><tr><td></td> <td><font color="blue"><b>ยาจืด</b></font>  น. ยาเส้นพื้นเมืองชนิดหนึ่ง เป็นเส้นละเอียด มีรสจืด สีเหลือง</td></tr><tr><td></td> <td>นวล ใช้เช็ดปากเช็ดฟันในเวลากินหมากแล้วม้วนเป็นก้อนเล็ก ๆ จุกไว้</td></tr><tr><td></td> <td>ที่มุมปาก, ยาฝอย ก็เรียก.</td></tr><tr><td></td> <td><font color="blue"><b>ยาใจ</b></font>  ว. เป็นที่บํารุงหัวใจ, เป็นที่ชื่นใจ.</td></tr><tr><td></td> <td><font color="blue"><b>ยาฉุน</b></font>  น. ยาเส้นพื้นเมืองชนิดหนึ่ง เป็นเส้นหยาบ ๆ มีรสฉุน สีนํ้าตาลแก่ </td></tr><tr><td></td> <td>ใช้ใบตองหรือใบจากเป็นต้นมวนสูบ.</td></tr><tr><td></td> <td><font color="blue"><b>ยาชา</b></font>  น. ยาที่ทาหรือฉีดให้ประสาทชา มักใช้ในการผ่าตัดหรือถอนฟัน </td></tr><tr><td></td> <td>เป็นต้น.</td></tr><tr><td></td> <td><font color="blue"><b>ยาซัด</b></font>  น. เรียกสิ่งที่ใส่ลงในเบ้าที่หลอมโลหะในการเล่นแร่แปรธาตุ </td></tr><tr><td></td> <td>เช่น กำมะถัน ว่า ยาซัด, เรียกอาการเช่นนั้นว่า ซัดยา.</td></tr><tr><td></td> <td><font color="blue"><b>ยาซับ</b></font>  น. สิ่งที่รองในกระเปาะหัวแหวนหรือเครื่องประดับเพื่อหนุน</td></tr><tr><td></td> <td>เพชรพลอยให้มีสีสันงามขึ้น.</td></tr><tr><td></td> <td><font color="blue"><b>ยาดอง</b></font>  น. ยาที่ใช้เครื่องสมุนไพรห่อแช่เหล้าเป็นต้น กินบำรุงร่างกาย</td></tr><tr><td></td> <td>หรือแก้โรค.</td></tr><tr><td></td> <td><font color="blue"><b>ยาดำ</b></font>  น. ผลิตภัณฑ์ที่เตรียมจากนํ้ายางซึ่งได้จากการกรีดโคนใบตาม</td></tr><tr><td></td> <td>ขวางของพืชหลายชนิดในสกุล <I>Aloe</I> วงศ์ Liliaceae นําไปเคี่ยวให้งวด</td></tr><tr><td></td> <td>แล้วทิ้งไว้ให้แข็งตัวเป็นก้อน มีสีนํ้าตาลเข้ม กลิ่นไม่ชวนดม รสขม </td></tr><tr><td></td> <td>ใช้เป็นยาได้ ส่วนมากได้จากชนิด <I>A. barbadensis</I> Miller; โดยปริยาย</td></tr><tr><td></td> <td>หมายความว่า แทรกปนอยู่ทั่วไป.</td></tr><tr><td></td> <td><font color="blue"><b>ยาแดง</b></font>  น. ยาสูบชนิดหนึ่งของจีน เส้นแดง; ยาผงชนิดหนึ่งสีแดงใช้ชง</td></tr><tr><td></td> <td>กินแก้ร้อนใน; ยาน้ำชนิดหนึ่งสีแดง สําหรับใส่แผลสด.</td></tr><tr><td></td> <td><font color="blue"><b>ยาตั้ง</b></font>  น. ยาเส้นพื้นเมืองชนิดหนึ่ง ที่ทําเป็นตั้ง.</td></tr><tr><td></td> <td><font color="blue"><b>ยาถ่าย</b></font>  น. ยาที่กินเพื่อให้ถ่ายอุจจาระ.</td></tr><tr><td></td> <td><font color="blue"><b>ยาธาตุ</b></font>  น. ยาคุมให้ท้องเป็นปรกติ.</td></tr><tr><td></td> <td><font color="blue"><b>ยานัตถุ์</b></font>  น. ผงละเอียดที่ปรุงขึ้นจากใบยาสูบหรือวัตถุใด ๆ สําหรับนัด</td></tr><tr><td></td> <td>โดยเป่าหรือสูดเข้าจมูก, เรียกกิริยาเช่นนั้นว่า นัดยานัตถุ์.</td></tr><tr><td></td> <td><font color="blue"><b>ยาบำรุงเลือด</b></font>  น. ยาบำรุงให้เลือดงาม.</td></tr><tr><td></td> <td><font color="blue"><b>ยาเบื่อ</b></font>  น. ยาพิษเป็นต้นที่กินแล้วทำให้เมาหรือตาย.</td></tr><tr><td></td> <td><font color="blue"><b>ยาประสะ</b></font>  น. ยาประเภทหนึ่งซึ่งตามปรกติเข้าเครื่องยาสิ่งหนึ่งซึ่งเป็น</td></tr><tr><td></td> <td>ตัวหลัก มีปริมาณเท่ากับเครื่องยาอื่น ๆ อีกหลายอย่างรวมกัน เรียกชื่อ</td></tr><tr><td></td> <td>ตามเครื่องยาที่เป็นหลัก เช่น ยาประสะขิง คือ เข้าขิงครึ่งหนึ่งกับเครื่อง</td></tr><tr><td></td> <td>ยาอื่น ๆ อีกครึ่งหนึ่ง แต่มีบางชนิดเครื่องยาที่เป็นตัวหลักมีปริมาณไม่ถึง</td></tr><tr><td></td> <td>ครึ่งหนึ่งของเครื่องยาทั้งหมด เช่น ยาประสะกานพลู.</td></tr><tr><td></td> <td><font color="blue"><b>ยาประสะน้ำนม</b></font>  น. ยาบำรุงแม่ลูกอ่อนให้มีน้ำนมมาก.</td></tr><tr><td></td> <td><font color="blue"><b>ยาเป่า</b></font>  น. ยาผงใช้เป่าเข้าลำคอ แก้เจ็บคอ.</td></tr><tr><td></td> <td><font color="blue"><b>ยาโป๊</b></font>  น. ยาชูกำลังให้กระชุ่มกระชวยเหมือนเป็นหนุ่มสาวขึ้น.</td></tr><tr><td></td> <td><font color="blue"><b>ยาแผนโบราณ</b></font>  (กฎ) น. ยาที่มุ่งหมายสำหรับใช้ในการประกอบโรค</td></tr><tr><td></td> <td>ศิลปะแผนโบราณ หรือการบำบัดโรคสัตว์ ซึ่งอยู่ในตำรายาแผนโบราณ</td></tr><tr><td></td> <td>ที่รัฐมนตรีว่าการกระทรวงสาธารณสุขประกาศ หรือยาที่รัฐมนตรีว่าการ</td></tr><tr><td></td> <td>กระทรวงสาธารณสุขประกาศเป็นยาแผนโบราณ หรือยาที่ได้รับอนุญาต</td></tr><tr><td></td> <td>ให้ขึ้นทะเบียนตำรับยาเป็นยาแผนโบราณ.</td></tr><tr><td></td> <td><font color="blue"><b>ยาแผนปัจจุบัน</b></font>  (กฎ) น. ยาที่มุ่งหมายสำหรับใช้ในการประกอบวิชาชีพ</td></tr><tr><td></td> <td>เวชกรรม การประกอบโรคศิลปะแผนปัจจุบัน หรือการบำบัดโรคสัตว์.</td></tr><tr><td></td> <td><font color="blue"><b>ยาฝอย</b></font>  <I>ดู ยาจืด</I>.</td></tr><tr><td></td> <td><font color="blue"><b>ยาฝิ่น</b></font>  น. ยาเสพติดชนิดหนึ่งทำจากยางฝิ่น.</td></tr><tr><td></td> <td><font color="blue"><b>ยาแฝด</b></font>  น. ยาหรือสิ่งที่ผู้หญิงให้ผัวกินเพื่อให้หลงรักตัวคนเดียว.</td></tr><tr><td></td> <td><font color="blue"><b>ยาพิษ</b></font>  น. สิ่งที่มีพิษมาก กินหรือฉีดเข้าร่างกายเป็นต้นแล้วอาจทำให้</td></tr><tr><td></td> <td>ถึงตายได้.</td></tr><tr><td></td> <td><font color="blue"><b>ยาเยีย</b></font>  ก. รักษา, บํารุง.</td></tr><tr><td></td> <td><font color="blue"><b>ยาระบาย</b></font>  น. ยาถ่ายอย่างอ่อน.</td></tr><tr><td></td> <td><font color="blue"><b>ยารุ</b></font>  น. ยาถ่ายอย่างแรง.</td></tr><tr><td></td> <td><font color="blue"><b>ยาลูกกลอน</b></font>  น. ยาที่ปั้นเป็นก้อนกลมเพื่อกลืนกิน.</td></tr><tr><td></td> <td><font color="blue"><b>ยาสมุนไพร</b></font>  (กฎ) น. ยาที่ได้จากพฤกษชาติ สัตว์ หรือแร่ ซึ่งมิได้ผสม </td></tr><tr><td></td> <td>ปรุง หรือแปรสภาพ.</td></tr><tr><td></td> <td><font color="blue"><b>ยาสลบ</b></font>  น. สารเคมีที่ใช้ในการแพทย์เพื่อทําให้สลบ.</td></tr><tr><td></td> <td><font color="blue"><b>ยาสั่ง</b></font>  น. ยาพิษจําพวกหนึ่งที่เชื่อกันว่า ถ้าผู้ใดกินเข้าไปแล้วจะต้องตาย </td></tr><tr><td></td> <td>เมื่อไปกินอาหารที่กําหนดหรือตามเวลาที่กําหนดไว้.</td></tr><tr><td></td> <td><font color="blue"><b>ยาสามัญประจำบ้าน</b></font>  (กฎ) น. ยาแผนปัจจุบันหรือยาแผนโบราณ ที่</td></tr><tr><td></td> <td>รัฐมนตรีว่าการกระทรวงสาธารณสุขประกาศเป็นยาสามัญประจำบ้าน.</td></tr><tr><td></td> <td><font color="blue"><b>ยาสีฟัน</b></font>  น. สิ่งที่เป็นผงหรือครีมเป็นต้นใช้สีฟันเพื่อรักษาฟันให้สะอาด</td></tr><tr><td></td> <td>และแข็งแรง.</td></tr><tr><td></td> <td><font color="blue"><b>ยาสุมหัว</b></font>  น. ยาที่ใช้สมุนไพร เช่น ว่านเปราะ หัวหอม โขลกพอก</td></tr><tr><td></td> <td>กระหม่อมเด็กแก้หวัด.</td></tr><tr><td></td> <td><font color="blue"><b>ยาสูบ</b></font>  น. ยาสำหรับสูบ มีทั้งที่เป็นมวนและที่เป็นเส้นสำหรับสูบกล้อง;  </td></tr><tr><td></td> <td>(กฎ) บุหรี่ซิกาแรต บุหรี่ซิการ์ บุหรี่อื่น ยาเส้นปรุง รวมตลอดถึงยาเคี้ยว</td></tr><tr><td></td> <td>ด้วย.</td></tr><tr><td></td> <td><font color="blue"><b>ยาเส้น</b></font>  น. ยาสูบชนิดหนึ่งที่หั่นใบยาเป็นเส้น ๆ หรือเป็นชิ้นเล็ก ๆ </td></tr><tr><td></td> <td>สําหรับมวนสูบหรือใส่กล้องสูบ; (กฎ) ใบของต้นยาสูบหรือยาอัด</td></tr><tr><td></td> <td>ซึ่งได้หั่นเป็นเส้นและแห้งแล้ว.</td></tr><tr><td></td> <td><font color="blue"><b>ยาเส้นปรุง</b></font>  (กฎ) น. ใบยาซึ่งมิใช่ใบยาพันธุ์ยาสูบพื้นเมืองหรือยาอัด </td></tr><tr><td></td> <td>ซึ่งได้หั่นเป็นเส้นและปรุงหรือปนด้วยวัตถุอื่นนอกจากน้ำ.</td></tr><tr><td></td> <td><font color="blue"><b>ยาเสพติด</b></font>  น. ยาหรือสารเคมีซึ่งเมื่อเสพหรือฉีดเข้าสู่ร่างกายติดต่อกัน</td></tr><tr><td></td> <td>ชั่วระยะเวลาหนึ่งก็จะติด ก่อให้เกิดพิษเรื้อรัง ทําให้ร่างกายและจิตใจ</td></tr><tr><td></td> <td>เสื่อมโทรม เช่น ฝิ่น กัญชา เฮโรอีน ยานอนหลับ สุรา.</td></tr><tr><td></td> <td><font color="blue"><b>ยาเสพติดให้โทษ</b></font>  (กฎ) น. สารเคมีหรือวัตถุชนิดใด ๆ ซึ่งเมื่อเสพเข้า</td></tr><tr><td></td> <td>สู่ร่างกายไม่ว่าจะโดยรับประทาน ดม สูบ ฉีด หรือด้วยประการใด ๆ </td></tr><tr><td></td> <td>แล้วทําให้เกิดผลต่อร่างกายและจิตใจในลักษณะสําคัญ เช่นต้องเพิ่ม</td></tr><tr><td></td> <td>ขนาดการเสพขึ้นเป็นลําดับ มีอาการถอนยาเมื่อขาดยา มีความต้องการ</td></tr><tr><td></td> <td>เสพทั้งทางร่างกายและจิตใจอย่างรุนแรงตลอดเวลา และสุขภาพโดย</td></tr><tr><td></td> <td>ทั่วไปจะทรุดโทรมลง กับรวมตลอดถึงพืชหรือส่วนของพืชที่เป็นหรือ</td></tr><tr><td></td> <td>ให้ผลผลิตเป็นยาเสพติดให้โทษ หรืออาจใช้ผลิตเป็นยาเสพติดให้โทษ</td></tr><tr><td></td> <td>และสารเคมีที่ใช้ในการผลิตยาเสพติดให้โทษด้วย ทั้งนี้ตามที่รัฐมนตรี</td></tr><tr><td></td> <td>ว่าการกระทรวงสาธารณสุขประกาศในราชกิจจานุเบกษา แต่ไม่</td></tr><tr><td></td> <td>หมายความถึงยาสามัญประจำบ้านบางตำรับตามกฎหมายว่าด้วยยาที่มี</td></tr><tr><td></td> <td>ยาเสพติดให้โทษผสมอยู่.</td></tr><tr><td></td> <td><font color="blue"><b>ยาไส้</b></font>  (ปาก) ก. ประทังความหิว.</td></tr><tr><td></td> <td><font color="blue"><b>ยาหม้อ</b></font>  น. ยาไทยที่ประกอบด้วยสมุนไพร กระดูกสัตว์ และเครื่องยา</td></tr><tr><td></td> <td>อื่น ๆ ใส่หม้อต้มแล้วกินน้ำที่เคี่ยวจนงวดเพื่อบำบัดโรค.</td></tr><tr><td></td> <td><font color="blue"><b>ยาหม้อใหญ่</b></font>  (สํา) น. สิ่งที่น่าเบื่อ เช่น วิชาคำนวณเป็นยาหม้อใหญ่.</td></tr><tr><td></td> <td><font color="blue"><b>ยาหม่อง</b></font>  น. ยาขี้ผึ้งชนิดหนึ่ง ใช้ทา นวด เป็นต้น.</td></tr><tr><td></td> <td><font color="blue"><b>ยาหมู่</b></font>  น. ยาที่ประกอบด้วยสิ่งต่าง ๆ ที่เป็นของแข็ง มีแก่นไม้ เขี้ยวงา </td></tr><tr><td></td> <td>กระดูก เป็นต้น ใช้ฝนกินแก้ร้อนในและผิดสำแลง.</td></tr><tr><td></td> <td><font color="blue"><b>ยาเหน็บ</b></font>  น. ยาที่ใช้สอดเข้าไปในช่องทวารหนักเพื่อให้อุจจาระออก.</td></tr><tr><td></td> <td><font color="blue"><b>ยาเหลือง</b></font>  น. ยาน้ำชนิดหนึ่งสีเหลือง สำหรับใส่แผลเรื้อรัง.</td></tr><tr><td></td> <td><font color="blue"><b>ยาอัด</b></font>  (กฎ) น. ส่วนใดส่วนหนึ่งของต้นยาสูบซึ่งได้ป่นหรือย่อยและ</td></tr><tr><td></td> <td>ทําเป็นแผ่นโดยมีวัตถุอื่นเจือปนด้วยหรือไม่ก็ตาม.</td></tr><tr><td></td> <td><font color="blue"><b>ยาอุทัย</b></font>  น. ยาสำหรับหยดลงน้ำ มีสีชมพูทำให้น้ำมีกลิ่นหอมชื่นใจ.</td></tr><tr><td></td></tr><tr><td></td></tr><tr><td><font color = blue><b>ย่า</font></b></td><td>น. แม่ของพ่อ, เมียของปู่, ญาติผู้หญิงที่เป็นชั้นเดียวกันกับแม่ของพ่อ.</td></tr><tr><td></td> <td><font color="blue"><b>ย่าทวด</b></font>  น. แม่ของปู่หรือของย่า.</td></tr><tr><td></td> <td><font color="blue"><b>ย่านาง ๑</b></font>  น. ผีผู้หญิงที่ประจํารักษาเรือ เรียกว่า แม่ย่านางเรือ.</td></tr><tr><td></td></tr><tr><td></td></tr><tr><td><font color = blue><b>ยาก</font></b></td><td>น. ความลําบาก.  ว. ลําบาก เช่น พูดยาก, ไม่สะดวก เช่น ไปยาก มายาก, </td></tr><tr><td></td> <td>ไม่ง่าย เช่น ตอบยาก ทำยาก; จน เช่น คนยาก, นิยมใช้เข้าคู่กันเป็น </td></tr><tr><td></td> <td>ยากจน; (โบ) ขายตัวเป็นทาส.</td></tr><tr><td></td> <td><font color="blue"><b>ยากแค้น</b></font>  ว. อัตคัดขัดสน.</td></tr><tr><td></td> <td><font color="blue"><b>ยากจน</b></font>  ว. เข็ญใจ, ไร้ทรัพย์.</td></tr><tr><td></td> <td><font color="blue"><b>ยากนาน</b></font>  ก. ลําบากมาก.</td></tr><tr><td></td> <td><font color="blue"><b>ยากเย็น</b></font>  ว. ลําบากมาก เช่น ได้มาด้วยความยากเย็น.</td></tr><tr><td></td> <td><font color="blue"><b>ยากไร้</b></font>  ว. ยากจน, ขาดแคลนไปทุกสิ่งทุกอย่าง เช่น คนยากไร้.</td></tr><tr><td></td></tr><tr><td></td></tr><tr><td><font color = blue><b>ยาเขียว ๑</font></b></td><td><I>ดูใน ยา</I>.</td></tr><tr><td></td></tr><tr><td></td></tr><tr><td><font color = blue><b>ยาเขียว ๒</font></b></td><td><I>ดู รางจืด (๑)</I>.</td></tr><tr><td></td></tr><tr><td></td></tr><tr><td><font color = blue><b>ยาคะ</font></b></td><td>น. ยัญพิธี. (ป., ส.).</td></tr><tr><td></td></tr><tr><td></td></tr><tr><td><font color = blue><b>ยาคุ, ยาคู</font></b></td><td>น. ข้าวต้ม; เรียกขนมชนิดหนึ่งทําด้วยข้าวอ่อนว่า ข้าวยาคุ หรือ ข้าวยาคู. </td></tr><tr><td></td> <td>(ป.).</td></tr><tr><td></td></tr><tr><td></td></tr><tr><td><font color = blue><b>ยาง ๑</font></b></td><td>น. ชื่อนกในวงศ์ Ardeidae ปากแหลม ขายาว ตัวสีขาว บางชนิดตัวสีดํา </td></tr><tr><td></td> <td>นํ้าตาล หรือเขียว หากินตามชายนํ้าและทุ่งนา กินปลา แมลง และสัตว์นํ้า</td></tr><tr><td></td> <td>ขนาดเล็ก มีหลายชนิด เช่น ยางกรอกพันธุ์จีน (<I>Ardeola bacchus</I>) ยาง</td></tr><tr><td></td> <td>ควาย (<I>Bubulcus ibis</I>) ยางโทน ซึ่งมี ๒ ชนิด คือ ยางโทนน้อย (<I>Egretta</I> </td></tr><tr><td></td> <td><I>intermedia</I>) และ ยางโทนใหญ่ (<I>E. alba</I>) ยางเปีย (<I>E. garzetta</I>) ซึ่งในฤดู</td></tr><tr><td></td> <td>ผสมพันธุ์จะมีขนฟูยาวขึ้นที่ท้ายทอยเป็นเปียสีขาว ๒๓ เส้น, กระยาง </td></tr><tr><td></td> <td>ก็เรียก.</td></tr><tr><td></td></tr><tr><td></td></tr><tr><td><font color = blue><b>ยาง ๒</font></b></td><td>น. ชื่อไม้ต้นขนาดใหญ่หลายชนิดในสกุล <I>Dipterocarpus</I> วงศ์ </td></tr><tr><td></td> <td>Dipterocarpaceae เช่น ยางนา (<I>D. alatus</I> Roxb.) ยางแดง (<I>D. turbinatus</I> </td></tr><tr><td></td> <td>C.E. Gaertn.), ยางที่เจาะเผาจากลําต้นใช้ประสมชันยาเรือ เรียกว่า </td></tr><tr><td></td> <td>นํ้ามันยาง.</td></tr><tr><td></td></tr><tr><td></td></tr><tr><td><font color = blue><b>ยาง ๓</font></b></td><td>น. ของเหลวและเหนียวไหลออกจากแผลต้นไม้หรือผลไม้บางอย่าง เช่น </td></tr><tr><td></td> <td>ยางสน ยางกล้วย ยางมะละกอ; เรียกสิ่งบางอย่างที่ทําจากยางพาราเป็นต้น </td></tr><tr><td></td> <td>เช่น ยางรถ ยางลบ, โดยปริยายเรียกของเหลวที่มีลักษณะเช่นนั้น เช่น </td></tr><tr><td></td> <td>แกงบูดเป็นยาง.</td></tr><tr><td></td> <td><font color="blue"><b>ยางตัน</b></font>  น. ยางที่หุ้มล้อรถจักรยานหรือรถยนต์เป็นต้น มีลักษณะตัน </td></tr><tr><td></td> <td>ไม่ต้องใช้ลม.</td></tr><tr><td></td> <td><font color="blue"><b>ยางนอก</b></font>  น. ยางชั้นนอกที่หุ้มล้อรถจักรยานหรือรถยนต์เป็นต้น มีดอก</td></tr><tr><td></td> <td>หล่อเป็นลวดลายต่าง ๆ เพื่อให้เกาะถนน ข้างในกลวงสำหรับใส่ยางใน.</td></tr><tr><td></td> <td>ยางน่อง  น. ยางไม้ที่ได้จากพรรณไม้หลายชนิด เช่น ต้นน่อง (<I>Antiaris</I> </td></tr><tr><td></td> <td><I>toxicaria</I> Leschen.) มีพิษมาก พวกชาวป่าใช้ทาลูกดอกหรือลูกหน้าไม้</td></tr><tr><td></td> <td>ยิงสัตว์.</td></tr><tr><td></td> <td><font color="blue"><b>ยางใน</b></font>  น. ยางที่อยู่ชั้นในของยางนอกรถจักรยานหรือรถยนต์เป็นต้น </td></tr><tr><td></td> <td>ผิวเรียบมีลักษณะเป็นหลอดกลวง กลม มีจุ๊บสำหรับสูบลมให้พอง.</td></tr><tr><td></td> <td><font color="blue"><b>ยางบอน</b></font>  น. เรียกเลือดที่ออกซึม ๆ ที่ผิวหนังตรงที่ถูกของมีคม.</td></tr><tr><td></td> <td><font color="blue"><b>ยางมะตอย</b></font>  น. สารผสมประกอบด้วยสารไฮโดรคาร์บอนมากชนิด </td></tr><tr><td></td> <td>และสารอินทรีย์อื่น ๆ ซึ่งเรียกรวม ๆ กันว่า สารบิทูเมน ลักษณะเป็น</td></tr><tr><td></td> <td>ของเหลวข้นหนืด หรือเป็นกึ่งของแข็ง สีดํา หรือสีนํ้าตาลแก่แกมดํา </td></tr><tr><td></td> <td>เกิดตามธรรมชาติ และเป็นผลพลอยได้จากการกลั่นนํ้ามันปิโตรเลียม </td></tr><tr><td></td> <td>ใช้ประโยชน์ราดทําผิวถนนหรือใช้ผสมกับหินขนาดเล็กทําพื้นถนนได้, </td></tr><tr><td></td> <td>แอสฟัลต์ ก็เรียก.</td></tr><tr><td></td> <td><font color="blue"><b>ยางมะตูม</b></font>  น. เรียกไข่ที่ต้มหรือทอดยังไม่สุกดี ไข่แดงมีลักษณะเป็น</td></tr><tr><td></td> <td>ยางเหนียว ๆ คล้ายยางมะตูม (ยางที่หล่อเม็ด).</td></tr><tr><td></td> <td><font color="blue"><b>ยางรัด</b></font>  น. ยางเส้นเล็ก ๆ เป็นวง ยืดหดได้ ใช้รัดถุงพลาสติกเป็นต้น.</td></tr><tr><td></td> <td><font color="blue"><b>ยางลบ</b></font>  น. ยางไม้หรือพลาสติกบางประเภทที่ทําเป็นแท่งหรือเป็นก้อน </td></tr><tr><td></td> <td>ใช้ลบรอยดินสอรอยหมึกเป็นต้น.</td></tr><tr><td></td> <td><font color="blue"><b>ยางสน</b></font>  น. ยางไม้ที่ได้จากต้นสนเขาในสกุล <I>Pinus</I> วงศ์ Pinaceae เป็น</td></tr><tr><td></td> <td>ของแข็งมีลักษณะโปร่งแสง สีคล้ายอำพัน, ชันสน ก็เรียก.</td></tr><tr><td></td> <td><font color="blue"><b>ยางหนังสติ๊ก</b></font>  น. แถบยางยาว ๆ มักทำจากยางในรถจักรยาน เวลานำมา</td></tr><tr><td></td> <td>ผูกกับง่ามหนังสติ๊กจะใช้ยางเพียง ๒ เส้น โดยผูกปลายด้านหนึ่งของ</td></tr><tr><td></td> <td>แต่ละเส้นกับปลายสิ่งที่เป็นง่าม ซึ่งมักเป็นไม้ แล้วเอาปลายอีกด้านหนึ่ง</td></tr><tr><td></td> <td>ของแต่ละเส้นผูกกับแผ่นหนังรูปสี่เหลี่ยมผืนผ้าชิ้นเล็ก ๆ ที่อยู่ตรงกลาง</td></tr><tr><td></td> <td>สำหรับรองรับลูกกระสุนที่ใช้ยิง.</td></tr><tr><td></td> <td><font color="blue"><b>ยางหัวล้าน</b></font>  น. ยางนอกที่สึกจนไม่มีดอก.</td></tr><tr><td></td> <td><font color="blue"><b>ยางอาย</b></font>  น. ความกระดาก, ความละอายใจ, มักใช้ในประโยคปฏิเสธว่า </td></tr><tr><td></td> <td>ไม่มียางอาย.</td></tr><tr><td></td></tr><tr><td></td></tr><tr><td><font color = blue><b>ยาง ๔</font></b></td><td>น. ชนชาติกะเหรี่ยง.</td></tr><tr><td></td></tr><tr><td></td></tr><tr><td><font color = blue><b>ย่าง ๑</font></b></td><td>ก. ทําให้สุกด้วยการวางไว้เหนือไฟ เพื่อให้สุกระอุทั่วกัน หรือให้แห้ง มัก</td></tr><tr><td></td> <td>ใช้แก่ของสด โดยปรกติใช้เวลานานกว่าปิ้ง เช่น ย่างไก่ ย่างหมู. ว. ที่ทํา</td></tr><tr><td></td> <td>ให้สุกด้วยวิธีเช่นนั้น เช่น ไก่ย่าง หมูย่าง.</td></tr><tr><td></td></tr><tr><td></td></tr><tr><td><font color = blue><b>ย่าง ๒</font></b></td><td>ก. ยกเท้าก้าวไป, เดิน, ย่างตีน หรือ ย่างเท้า ก็ว่า; เคลื่อนเข้าสู่ เช่น ย่างเข้า</td></tr><tr><td></td> <td>หน้าหนาว อายุย่าง ๒๐ ปี.</td></tr><tr><td></td> <td><font color="blue"><b>ย่างกราย</b></font>  ก. เหยียบย่าง (มักใช้ในความปฏิเสธ) เช่น ไม่ได้ย่างกรายไป</td></tr><tr><td></td> <td>ไหนเลย เขาไม่ได้ย่างกรายมาเลย.</td></tr><tr><td></td> <td><font color="blue"><b>ย่างตีน, ย่างเท้า</b></font>  ก. ยกเท้าก้าวไป, เดิน, ย่าง ก็ว่า.</td></tr><tr><td></td> <td><font color="blue"><b>ย่างเยื้อง</b></font>  ก. เดินอย่างมีลีลา, เดินอย่างมีท่างาม, ใช้ในความประชดก็มี, </td></tr><tr><td></td> <td>เยื้องย่าง ก็ว่า.</td></tr><tr><td></td> <td><font color="blue"><b>ย่างสด</b></font>  ก. เผาทั้งเป็น เช่น ถูกย่างสดในกองไฟ.</td></tr><tr><td></td> <td><font color="blue"><b>ย่างสามขุม</b></font>  น. ท่าเดินเข้าหาคู่ต่อสู้หรือถอยจากคู่ต่อสู้ของนักมวย</td></tr><tr><td></td> <td>นักกระบี่กระบองเป็นต้น โดยเดินก้าวย่างเป็นสลับฟันปลา มีตำแหน่ง</td></tr><tr><td></td> <td>วางเท้าเป็น ๓ เส้า.</td></tr><tr><td></td> <td><font color="blue"><b>ย่างเหยียบ</b></font>  ก. เข้าไปสู่, เดินเข้าไป, ย่างเข้าสู่, เหยียบย่าง ก็ว่า.</td></tr><tr><td></td></tr><tr><td></td></tr><tr><td><font color = blue><b>ยางกราด</font></b></td><td><I>ดู กราด ๔</I>.</td></tr><tr><td></td></tr><tr><td></td></tr><tr><td><font color = blue><b>ย่างทราย</font></b></td><td>น. ชื่อเถาวัลย์ป่าชนิดหนึ่ง มีใบใหญ่, ย่านทราย ก็เรียก. (พจน. ๒๔๙๓).</td></tr><tr><td></td></tr><tr><td></td></tr><tr><td><font color = blue><b>ยางพารา</font></b></td><td>น. ชื่อไม้ต้นชนิด <I>Hevea brasiliensis</I> (A. Juss.) Muell. Arg. ในวงศ์ </td></tr><tr><td></td> <td>Euphorbiaceae เมื่อกรีดลําต้นได้นํ้ายางสีขาว ใช้ทําผลิตภัณฑ์หลาย</td></tr><tr><td></td> <td>ชนิด เช่น ยางรถ พื้นรองเท้า.</td></tr><tr><td></td></tr><tr><td></td></tr><tr><td><font color = blue><b>ยาจก, ยาจนก</font></b></td><td>[จก, จะนก] น. คนขอทาน. (ป., ส.).</td></tr><tr><td></td></tr><tr><td></td></tr><tr><td><font color = blue><b>ยาจนะ, ยาจนา</font></b></td><td>[ยาจะนะ, ยาจะนา] น. การขอ, การขอร้อง, การวิงวอน. (ป., ส.).</td></tr><tr><td></td></tr><tr><td></td></tr><tr><td><font color = blue><b>ยาไฉน</font></b></td><td>[ฉะไหฺน] (กลอน) ก. อย่าได้สงสัย, ไม่ต้องสงสัย, เช่น พิศบ่พรรับโอ้อ้า </td></tr><tr><td></td> <td>เทพไสร้ยาไฉน. (ลอ).</td></tr><tr><td></td></tr><tr><td></td></tr><tr><td><font color = blue><b>ยาชกะ</font></b></td><td>[ชะกะ] น. ผู้ที่ทําพิธีบูชาหรือพิธีบวงสรวงแทนผู้อื่น. (ป., ส.).</td></tr><tr><td></td></tr><tr><td></td></tr><tr><td><font color = blue><b>ยาด</font></b></td><td><I>ดู เวียน ๒</I>.</td></tr><tr><td></td></tr><tr><td></td></tr><tr><td><font color = blue><b>ยาดา</font></b></td><td>น. หญิงที่เป็นสะใภ้ด้วยกัน เช่น หนึ่งคือนางศิริมหามายา ยาดานารถบพิตร</td></tr><tr><td></td> <td>ก็ดี. (ม. คําหลวง ทศพร). (ส. ยาตา).</td></tr><tr><td></td></tr><tr><td></td></tr><tr><td><font color = blue><b>ยาตนา</font></b></td><td>[ตะนา] น. ความเจ็บปวด, การทรมาน. (ป., ส.).</td></tr><tr><td></td></tr><tr><td></td></tr><tr><td><font color = blue><b>ยาตร, ยาตรา</font></b></td><td>[ยาด, ยาดตฺรา] ก. เดิน, เดินเป็นกระบวน. (ป., ส.).</td></tr><tr><td></td></tr><tr><td></td></tr><tr><td><font color = blue><b>ยาน ๑</font></b></td><td>น. เครื่องนําไป, พาหนะต่าง ๆ เช่น รถ เกวียน เรือ, มักใช้เข้าคู่กับคำ </td></tr><tr><td></td> <td>พาหนะ เป็น ยานพาหนะ. (ป., ส.).</td></tr><tr><td></td> <td><font color="blue"><b>ยานเกราะ</b></font>  น. พาหนะล้อหรือสายพานที่สร้างขึ้นด้วยวัสดุที่สามารถ</td></tr><tr><td></td> <td>ป้องกันตนเองจากอาวุธยิงเล็งตรงหรืออาวุธยิงเล็งจำลอง และป้องกัน</td></tr><tr><td></td> <td>อันตรายจากวัตถุระเบิดหรือป้องกันอันตรายจากนิวเคลียร์ ชีวะ เคมี </td></tr><tr><td></td> <td>ในระดับหนึ่ง.</td></tr><tr><td></td> <td><font color="blue"><b>ยานพาหนะ</b></font>  น. ยานต่าง ๆ มีรถและเรือเป็นต้น.</td></tr><tr><td></td> <td><font color="blue"><b>ยานอวกาศ</b></font>  น. ยานที่ส่งขึ้นไปเดินทางในอวกาศ.</td></tr><tr><td></td></tr><tr><td></td></tr><tr><td><font color = blue><b>ยาน ๒</font></b></td><td>ว. อาการที่หย่อนลงหรือห้อยลงกว่าระดับที่ควรมีควรเป็นตามปรกติ.</td></tr><tr><td></td> <td><font color="blue"><b>ยานคาง</b></font>  ว. อาการที่พูดลากเสียง.</td></tr><tr><td></td></tr><tr><td></td></tr><tr><td><font color = blue><b>ย่าน ๑</font></b></td><td>น. แถว, ถิ่น, เช่น เขาเป็นคนย่านนี้, บริเวณ เช่น ย่านบางลำพู ย่านสำเพ็ง, </td></tr><tr><td></td> <td>ระยะทางตามกว้างหรือยาวจากตําบลหนึ่งไปยังอีกตําบลหนึ่ง; ของที่ตรง</td></tr><tr><td></td> <td>และยาว.</td></tr><tr><td></td> <td><font color="blue"><b>ย่านซื่อ</b></font>  น. ระยะที่นํ้าไหลพุ่งตรง.</td></tr><tr><td></td> <td><font color="blue"><b>ย่านยาว</b></font>  น. แถบแม่นํ้าที่ยาวตรงไปไกล.</td></tr><tr><td></td></tr><tr><td></td></tr><tr><td><font color = blue><b>ย่าน ๒</font></b></td><td>น. เครือเถา เช่น ย่านวันยอ ย่านลิเภา, เรียกรากไทรที่ห้อยย้อยลงมาว่า </td></tr><tr><td></td> <td>ย่านไทร.</td></tr><tr><td></td></tr><tr><td></td></tr><tr><td><font color = blue><b>ย่าน ๓</font></b></td><td>ก. ยั่น.</td></tr><tr><td></td></tr><tr><td></td></tr><tr><td><font color = blue><b>ย่านกอบนาง</font></b></td><td><I>ดู กอบนาง</I>.</td></tr><tr><td></td></tr><tr><td></td></tr><tr><td><font color = blue><b>ยานกะ</font></b></td><td>[นะกะ] น. ยานพาหนะเล็ก ๆ. (ป., ส.).</td></tr><tr><td></td></tr><tr><td></td></tr><tr><td><font color = blue><b>ย่านทราย</font></b></td><td>น. ชื่อเถาวัลย์ป่าชนิดหนึ่ง มีใบใหญ่, ย่างทราย ก็เรียก. (พจน. ๒๔๙๓).</td></tr><tr><td></td></tr><tr><td></td></tr><tr><td><font color = blue><b>ย่านนมควาย</font></b></td><td><I>ดู กล้วยหมูสัง</I>.</td></tr><tr><td></td></tr><tr><td></td></tr><tr><td><font color = blue><b>ย่านพาโหม</font></b></td><td>น. ชื่อไม้เถาหลายชนิดในสกุล <I>Paederia</I> วงศ์ Rubiaceae ลำต้นมีขน </td></tr><tr><td></td> <td>กลิ่นเหม็น เช่น ชนิด <I>P. linearis</I> Hook.f. ใช้แต่งกลิ่นอาหารและทำยา</td></tr><tr><td></td> <td>ได้, ตดหมูตดหมา ก็เรียก.</td></tr><tr><td></td></tr><tr><td></td></tr><tr><td><font color = blue><b>ยานมาศ, ยานุมาศ</font></b></td><td>[ยานนะมาด, ยานุมาด] น. พระราชยานคานหามสําหรับพระมหากษัตริย์ </td></tr><tr><td></td> <td>มีลักษณะเป็นพระแท่นราชบัลลังก์ทรงสูง หรือ พระแท่นราชบัลลังก์ทรง</td></tr><tr><td></td> <td>ราบ มีทั้งที่มีพนักกงและไม่มีพนักกง ปิดทองทั้งองค์ ประกอบเข้ากับคาน</td></tr><tr><td></td> <td>หาม ใช้หามหรือหิ้วถวายเป็นพระที่นั่งราชยานในโอกาสเสด็จพระราช</td></tr><tr><td></td> <td>ดําเนินโดยกระบวนพยุหยาตราทางบก.</td></tr><tr><td></td></tr><tr><td></td></tr><tr><td><font color = blue><b>ย่านลิเภา</font></b></td><td><I>ดู ลิเภา</I>.</td></tr><tr><td></td></tr><tr><td></td></tr><tr><td><font color = blue><b>ย่านาง ๑</font></b></td><td><I>ดูใน ย่า</I>.</td></tr><tr><td></td></tr><tr><td></td></tr><tr><td><font color = blue><b>ย่านาง ๒</font></b></td><td>น. ชื่อไม้เถาชนิด <I>Tiliacora triandra</I> (Colebr.) Diels ในวงศ์ Menispermaceae </td></tr><tr><td></td> <td>ใช้ต้มหน่อไม้แก้รสขื่น รากใช้ทํายาได้, เถาวัลย์เขียว ก็เรียก.</td></tr><tr><td></td></tr><tr><td></td></tr><tr><td><font color = blue><b>ย่านางช้าง</font></b></td><td><I>ดู โพกพาย</I>.</td></tr><tr><td></td></tr><tr><td></td></tr><tr><td><font color = blue><b>ยานี</font></b></td><td>น. ชื่อกาพย์ชนิดหนึ่ง มี ๑๑ คํา จัดเป็น ๒ วรรค วรรคต้น ๕ คํา วรรคหลัง </td></tr><tr><td></td> <td>๖ คํา; ชื่อเพลงหน้าพาทย์.</td></tr><tr><td></td></tr><tr><td></td></tr><tr><td><font color = blue><b>ยาบ ๑</font></b></td><td>น. เส้นปอ, เปลือกของต้นไม้บางชนิดที่มีปอหรือเส้นใย ใช้ปูรองขากูบ</td></tr><tr><td></td> <td>กันไม่ให้กัดหนังช้างเป็นต้น.</td></tr><tr><td></td></tr><tr><td></td></tr><tr><td><font color = blue><b>ยาบ ๒, ยาบ ๆ</font></b></td><td>ว. อาการที่โบกหรือกระพือขึ้นลงช้า ๆ, อาการที่สูงขึ้นและยุบลงช้า ๆ, </td></tr><tr><td></td> <td>ใช้ว่า เยิบยาบ ก็มี.</td></tr><tr><td></td></tr><tr><td></td></tr><tr><td><font color = blue><b>ยาปน</font></b></td><td>[ปะนะ] น. การยังชีวิตให้เป็นไป. (ป., ส. ยาปน ว่า การยัง...ให้เป็นไป).</td></tr><tr><td></td> <td><font color="blue"><b>ยาปนมัต</b></font>  น. อาหารที่พอจะให้ร่างกายดํารงอยู่ได้.  ว. สักว่ายังชีวิต</td></tr><tr><td></td> <td>ให้เป็นไป, พอเลี้ยงชีพ, พอเยียวยาชีวิต, ภาษาตลาดมักพูดว่า ยาปรมัดไส้. </td></tr><tr><td></td> <td>(ป. ยาปนมตฺต).</td></tr><tr><td></td></tr><tr><td></td></tr><tr><td><font color = blue><b>ยาม, ยาม</font></b></td><td>[ยาม, ยามะ] น. ชื่อส่วนแห่งวัน ยามหนึ่งมี ๓ ชั่วโมง รวมวันหนึ่งมี ๘ </td></tr><tr><td></td> <td>ยาม; ในบาลีแบ่งกลางคืนเป็น ๓ ยาม ยามหนึ่งมี ๔ ชั่วโมง เรียกว่า </td></tr><tr><td></td> <td>ปฐมยาม มัชฌิมยาม และปัจฉิมยาม; (โหร) ช่วงแห่งวัน เป็นเวลายามละ</td></tr><tr><td></td> <td>ชั่วโมงครึ่ง กลางวันมี ๘ ยามตามลำดับคือ สุริยะ ศุกระ พุธะ จันเทา เสารี </td></tr><tr><td></td> <td>ครู ภุมมะ สุริยะ กลางคืนมี ๘ ยามตามลำดับคือ รวิ ชีโว ศศิ ศุโกร ภุมโม </td></tr><tr><td></td> <td>โสโร พุโธ รวิ; คราว, เวลา, เช่น ยามสุข ยามทุกข์ ยามเช้า ยามกิน; คนเฝ้า</td></tr><tr><td></td> <td>สถานที่หรือระวังเหตุการณ์ตามกําหนดเวลา เช่น แขกยาม ไทยยาม คนยาม, </td></tr><tr><td></td> <td>เรียกอาการที่อยู่เฝ้าสถานที่หรือระวังเหตุการณ์เช่นนั้นว่า อยู่ยาม หรือ </td></tr><tr><td></td> <td>เฝ้ายาม. (ป.).</td></tr><tr><td></td> <td><font color="blue"><b>ยามกาลิก</b></font>  [ยามะ] น. ของที่พระสงฆ์เก็บไว้ฉันได้ชั่วคราวเพียงวันหนึ่ง</td></tr><tr><td></td> <td>กับคืนหนึ่ง ได้แก่ นํ้าอัฐบาน. (ป.). <I>(ดู กาลิก).</I></td></tr><tr><td></td> <td><font color="blue"><b>ยามตูดชาย</b></font>  (ถิ่น) น. เวลาบ่าย.</td></tr><tr><td></td> <td><font color="blue"><b>ยามพาด</b></font>  (ถิ่น) น. เวลาเช้า.</td></tr><tr><td></td> <td><font color="blue"><b>ยามโยค</b></font>  น. เวลาที่ประกอบด้วยฤกษ์.</td></tr><tr><td></td> <td><font color="blue"><b>ยามสามตา</b></font>  น. ชื่อวิธีจับยามของหมอดู ใช้นับตามหลัก ๓ หลัก คือ </td></tr><tr><td></td> <td>อาทิตย์ จันทร์ และอังคาร เวียนกันไป โดยนับขึ้นต้นที่อาทิตย์ ถ้าวัน</td></tr><tr><td></td> <td>จับยามเป็นวันข้างขึ้น ให้นับเวียนขวาจากอาทิตย์ไปยังจันทร์และอังคาร </td></tr><tr><td></td> <td>ถ้าวันจับยามเป็นวันข้างแรม ให้นับเวียนซ้ายจากอาทิตย์ไปยังอังคารและ</td></tr><tr><td></td> <td>จันทร์ แล้วทำนายตามตำรายามสามตาหรือตรีเนตร.</td></tr><tr><td></td></tr><tr><td></td></tr><tr><td><font color = blue><b>ย่าม ๑</font></b></td><td>น. เครื่องใช้สําหรับใส่สิ่งของเล็ก ๆ น้อย ๆ ทําด้วยผ้า มีหูหรือสายในตัว</td></tr><tr><td></td> <td>สําหรับสะพาย, ถุงย่าม ก็ว่า.</td></tr><tr><td></td></tr><tr><td></td></tr><tr><td><font color = blue><b>ย่าม ๒</font></b></td><td>ก. เหิม, ทะยาน, ได้ใจ, เช่น ย่ามใจ.</td></tr><tr><td></td></tr><tr><td></td></tr><tr><td><font color = blue><b>ยามเกา</font></b></td><td>น. ชื่อหนึ่งของดาวฤกษ์ปุนัพสุ มี ๓ ดวง, ดาวตาเรือชัย ดาวหัวสําเภา </td></tr><tr><td></td> <td>ดาวสะเภา ดาวสําเภาทอง หรือ ดาวปุนัพพสู ก็เรียก.</td></tr><tr><td></td></tr><tr><td></td></tr><tr><td><font color = blue><b>ยามะ</font></b></td><td>น. ชื่อสวรรค์ชั้นที่ ๓, เทวดาในชั้นนี้เรียกว่า ยามเทวบุตร. (ป.).</td></tr><tr><td></td></tr><tr><td></td></tr><tr><td><font color = blue><b>ยามักการ</font></b></td><td>น. ชื่อเครื่องหมายบังคับให้อ่านพยัญชนะควบ มีรูปดังนี้   ๎ ใช้ในหนังสือ</td></tr><tr><td></td> <td>บาลีรุ่นเก่า เช่น กต๎วา ทิส๎วา ในปัจจุบันใช้เครื่องหมายพินทุแทน เป็น </td></tr><tr><td></td> <td>กตฺวา ทิสฺวา.</td></tr><tr><td></td></tr><tr><td></td></tr><tr><td><font color = blue><b>ยามา</font></b></td><td>น. ชื่อสวรรค์ชั้นที่ ๓ แห่งสวรรค์ ๖ ชั้น ได้แก่ จาตุมหาราชหรือจาตุ</td></tr><tr><td></td> <td>มหาราชิกหรือจาตุมหาราชิกา ดาวดึงส์ ยามา ดุสิต นิมมานรดี และ</td></tr><tr><td></td> <td>ปรนิมมิตวสวัตดี, มีท้าวสุยามเป็นผู้ครอง.</td></tr><tr><td></td></tr><tr><td></td></tr><tr><td><font color = blue><b>ยามิก</font></b></td><td>น. คนเฝ้ายาม, คนเฝ้ายามเวลากลางคืน. (ส.).</td></tr><tr><td></td></tr><tr><td></td></tr><tr><td><font color = blue><b>ยาย</font></b></td><td>น. แม่ของแม่, เมียของตา, หญิงที่เป็นญาติชั้นเดียวกับแม่ของแม่หรือ</td></tr><tr><td></td> <td>ที่อายุรุ่นราวคราวเดียวกับยาย, (ปาก) คําเรียกหญิงสูงอายุอย่างไม่ค่อย</td></tr><tr><td></td> <td>เคารพนับถือ เช่น ยายป้า ยายแก่ ยายคุณหญิง หรือเรียกหญิงรุ่นราว</td></tr><tr><td></td> <td>คราวเดียวกันอย่างเป็นกันเอง เช่น ยายปุก ยายกุ้ง หรือเรียกเด็กหญิงที่</td></tr><tr><td></td> <td>ตนเอ็นดูรักใคร่ เช่น ยายหนู.</td></tr><tr><td></td> <td><font color="blue"><b>ยายทวด</b></font>  น. แม่ของตาหรือของยาย.</td></tr><tr><td></td></tr><tr><td></td></tr><tr><td><font color = blue><b>ย้าย</font></b></td><td>ก. เปลี่ยนที่ เช่น ย้ายเก้าอี้ไปไว้มุมห้อง.  ว. อาการที่ร่างกายบางส่วนเช่น </td></tr><tr><td></td> <td>พุง เอว เคลื่อนไหวไปมาข้างโน้นทีข้างนี้ทีตามจังหวะขณะเดินเป็นต้น </td></tr><tr><td></td> <td>(มักใช้แก่คนอ้วน) เช่น เดินย้ายพุง เดินย้ายเอว.</td></tr><tr><td></td></tr><tr><td></td></tr><tr><td><font color = blue><b>ยายี</font></b></td><td>ก. เบียดเบียน, รบกวน.</td></tr><tr><td></td></tr><tr><td></td></tr><tr><td><font color = blue><b>ยาว</font></b></td><td>ว. ลักษณะของสิ่งใด ๆ มีกําหนดระยะจากจุดหนึ่งถึงอีกจุดหนึ่งที่ขยาย</td></tr><tr><td></td> <td>ออกไปไม่ได้แล้ว เช่น ถนนยาว ๓๐ กิโลเมตร เชือกยาว ๒ เมตร, ลักษณะ</td></tr><tr><td></td> <td>ส่วนหนึ่งของสิ่งใด ๆ มีกําหนดระยะยืดหรือยืนเป็นเส้นตรงจากจุดหนึ่ง</td></tr><tr><td></td> <td>ไปถึงอีกจุดหนึ่งมากกว่าอีกสิ่งหนึ่ง เมื่อมีการเปรียบเทียบกัน, ไม่สั้น เช่น </td></tr><tr><td></td> <td>เสื้อแขนยาว กางเกงขายาว กระโปรงยาว, นาน  (ใช้แก่เวลา) เช่น หน้าร้อน</td></tr><tr><td></td> <td>กลางวันยาวกว่ากลางคืน.</td></tr><tr><td></td> <td><font color="blue"><b>ยาวความ</b></font>  ว. ต่อความให้ยืดยาวออกไปโดยไม่จำเป็น เช่น อย่าพูดให้</td></tr><tr><td></td> <td>ยาวความ.</td></tr><tr><td></td> <td><font color="blue"><b>ยาวบั่น สั้นต่อ</b></font>  (สํา) ก. รักจะอยู่ด้วยกันนาน ๆ ให้ตัดความคิดอาฆาต</td></tr><tr><td></td> <td>พยาบาทออกไป รักจะอยู่กันสั้น ๆ ให้คิดอาฆาตพยาบาทเข้าไว้, รักยาว</td></tr><tr><td></td> <td>ให้บั่น รักสั้นให้ต่อ ก็ว่า.</td></tr><tr><td></td> <td><font color="blue"><b>ยาวเฟื้อย</b></font>  ว. ยาวมาก (มักใช้แก่สิ่งที่เป็นเส้นอย่างผมหรือหางไก่เป็นต้น) </td></tr><tr><td></td> <td>เช่น ผมยาวเฟื้อย ไก่ฟ้าหางยาวเฟื้อย.</td></tr><tr><td></td> <td><font color="blue"><b>ยาวยืด</b></font>  ว. อาการที่ของเหลวและเหนียวไหลย้อยยาวลงมา, ยาวมากไม่รู้</td></tr><tr><td></td> <td>จักจบ (มักใช้แก่ข้อความหรือเรื่องราวที่ยาวเกินไป) เช่น เรื่องนี้ยาวยืด</td></tr><tr><td></td> <td>เล่าไม่รู้จักจบ.</td></tr><tr><td></td> <td><font color="blue"><b>ยาวรี</b></font>  ว. กลมยาวเรียวและมีหัวท้ายเหมือนเมล็ดข้าวสาร, ยาวเรียวไป</td></tr><tr><td></td> <td>อย่างใบข้าว คือ โคนโตปลายเรียวเล็ก.</td></tr><tr><td></td> <td><font color="blue"><b>ยาวเหยียด</b></font>  ว. ทอดตรงออกไปเต็มเหยียด เช่น นอนยาวเหยียด, ยาวเป็น</td></tr><tr><td></td> <td>แถวเป็นแนวไปไกล เช่น ขบวนยาวเหยียด, ยาวมากเกินไป เช่น พรรณนา</td></tr><tr><td></td> <td>สรรพคุณเสียยาวเหยียด.</td></tr><tr><td></td></tr><tr><td></td></tr><tr><td><font color = blue><b>ย้าว</font></b></td><td>(โบ) น. เหย้า.</td></tr><tr><td></td></tr><tr><td></td></tr><tr><td><font color = blue><b>ยาวกาลิก</font></b></td><td>[ยาวะ] น. ของที่พระสงฆ์เก็บไว้ฉันได้ชั่วคราวตั้งแต่เช้าถึงเที่ยงวัน </td></tr><tr><td></td> <td>ได้แก่ ข้าวปลาอาหาร. <I>(ดู กาลิก).</I> (ป.).</td></tr><tr><td></td></tr><tr><td></td></tr><tr><td><font color = blue><b>ยาวชีวิก</font></b></td><td>[ยาวะ] น. ของที่พระสงฆ์เก็บไว้ฉันได้เสมอไป ไม่มีจํากัดกาล, ตาม</td></tr><tr><td></td> <td>วินัยบัญญัติได้แก่ของที่ใช้ประกอบเป็นยาสงเคราะห์เข้าในคิลานปัจจัย. </td></tr><tr><td></td> <td><I>(ดู กาลิก).</I> (ป.).</td></tr><tr><td></td></tr><tr><td></td></tr><tr><td><font color = blue><b>ยาวัส</font></b></td><td>น. ฟ่อนหญ้า, หญ้าหรืออาหารสําหรับสัตว์. (ส.).</td></tr><tr><td></td></tr><tr><td></td></tr><tr><td><font color = blue><b>ยาสูบ ๑</font></b></td><td>น. ชื่อไม้ล้มลุกชนิด <I>Nicotiana tabacum</I> L. ในวงศ์ Solanaceae ใบหั่น</td></tr><tr><td></td> <td>เป็นเส้นใช้กินกับหมากหรือมวนสูบ ทําเป็นผงใช้เป่าหรือสูดดม.</td></tr><tr><td></td></tr><tr><td></td></tr><tr><td><font color = blue><b>ยาสูบ ๒</font></b></td><td>น. ใบของต้นยาสูบ (<I>Nicotiana tabacum</I> L.) ที่หั่นเป็นเส้นใช้ใบตองหรือ</td></tr><tr><td></td> <td>ใบจากเป็นต้นมวนสูบ.</td></tr><tr><td></td></tr><tr><td></td></tr><tr><td><font color = blue><b>ยาไส้</font></b></td><td>(ปาก) ก. ประทังความหิว เช่น หากินไม่พอยาไส้.</td></tr><tr><td></td></tr><tr><td></td></tr><tr><td><font color = blue><b>ยาหยัง</font></b></td><td>[หฺยัง] ก. ชนะศัตรู. (ช.).</td></tr><tr><td></td></tr><tr><td></td></tr><tr><td><font color = blue><b>ย่าหยา</font></b></td><td>[หฺยา] น. เรียกหญิงลูกครึ่งจีนกับมลายูที่เกิดในมลายูและอินโดนีเซียว่า </td></tr><tr><td></td> <td>ย่าหยา, คู่กับ บ้าบ๋า.</td></tr><tr><td></td></tr><tr><td></td></tr><tr><td><font color = blue><b>ยาหยี</font></b></td><td>[หฺยี] น. น้องรัก. (ช.).</td></tr><tr><td></td></tr><tr><td></td></tr><tr><td><font color = blue><b>ยาหัด</font></b></td><td>ว. ชั่ว, ไม่ดี, หยาบ, ไม่งาม. (ช.).</td></tr><tr><td></td></tr><tr><td></td></tr><tr><td><font color = blue><b>ยำ ๑</font></b></td><td>ก. เคล้าคละ, ปะปน.  น. ชื่อกับข้าวอย่างหนึ่งที่ปรุงโดยเอาผักและเนื้อ</td></tr><tr><td></td> <td>สัตว์เป็นต้นมาเคล้าเข้าด้วยกัน เช่น ยำเนื้อ ยำเล็บมือนาง ยำปลากรอบ.</td></tr><tr><td></td> <td><font color="blue"><b>ยำขโมย</b></font>  น. ยำเนื้อย่างใส่แตงกวา ปรุงรสเปรี้ยว เค็ม เผ็ด.</td></tr><tr><td></td> <td><font color="blue"><b>ยำทวาย</b></font>  น. ยำชนิดหนึ่ง มีผักลวกเช่นผักบุ้ง กะหล่ำปลี ถั่วงอก ราดด้วย</td></tr><tr><td></td> <td>หัวกะทิและน้ำพริกซึ่งปรุงรสเปรี้ยว เค็ม หวาน และโรยงาคั่ว.</td></tr><tr><td></td> <td><font color="blue"><b>ยำสลัด</b></font>  น. ยำชนิดหนึ่งตามแบบตะวันตก ประกอบด้วยผักสดหลายชนิด </td></tr><tr><td></td> <td>เช่น ผักกาดหอม หอมหัวใหญ่ มะเขือเทศ แตงกวา เป็นหลัก และอาจมี</td></tr><tr><td></td> <td>เนื้อสัตว์หรือไข่ด้วย ราดด้วยน้ำปรุงรสที่เรียกว่า น้ำสลัด.</td></tr><tr><td></td> <td><font color="blue"><b>ยำใหญ่</b></font>  น. ยำที่ใส่แตงกวา ไข่ต้ม กุ้งต้ม หมูต้ม หนังหมู เห็ดหูหนู หัว</td></tr><tr><td></td> <td>ผักกาดขาว ใบสะระแหน่ ใบโหระพา ปรุงให้มีรสเปรี้ยว เค็ม หรือ</td></tr><tr><td></td> <td>หวานด้วยก็ได้.</td></tr><tr><td></td></tr><tr><td></td></tr><tr><td><font color = blue><b>ยำ ๒</font></b></td><td>ก. เคารพ, นับถือ.</td></tr><tr><td></td> <td><font color="blue"><b>ยำเกรง</b></font>  ก. เกรงกลัวเพราะความเคารพนับถือ, ยําเยง ก็ว่า.</td></tr><tr><td></td> <td><font color="blue"><b>ยำเยง</b></font>  (แบบ) ก. ยําเกรง.</td></tr><tr><td></td></tr><tr><td></td></tr><tr><td><font color = blue><b>ย่ำ</font></b></td><td>ก. เหยียบหนัก ๆ ซํ้า ๆ, ถ้าเหยียบในลักษณะเช่นนั้นอยู่กับที่เรียกว่า </td></tr><tr><td></td> <td>ยํ่าเท้า, เดินในลักษณะคล้ายคลึงเช่นนั้น; ตีกลองหรือฆ้องถี่ ๆ หลายครั้ง</td></tr><tr><td></td> <td>เพื่อบอกเวลาสําหรับเปลี่ยนยาม เรียกว่า ยํ่ากลอง ยํ่าฆ้อง, ยํ่ายาม ก็เรียก, </td></tr><tr><td></td> <td>ถ้ากระทําในเวลาเช้า เรียกว่า ยํ่ารุ่ง (ราว ๖ น.), ถ้ากระทําในเวลาคํ่า </td></tr><tr><td></td> <td>เรียกว่า ยํ่าคํ่า (ราว ๑๘ น.).</td></tr><tr><td></td> <td><font color="blue"><b>ย่ำต๊อก</b></font>  ก. เดินย่ำไปเรื่อย ๆ เพราะไม่มีรถหรือค่ารถเป็นต้น.</td></tr><tr><td></td> <td><font color="blue"><b>ย่ำเทือก</b></font>  ก. ยํ่าดินโคลนพื้นนาที่จะตกกล้าให้อ่อนเหลว, ย่ำขี้เทือก ก็เรียก.</td></tr><tr><td></td> <td><font color="blue"><b>ย่ำเป็นเทือก</b></font>  ก. ย่ำกันไปมาจนเปื้อนเปรอะเลอะเทอะเหมือนเปรอะด้วย</td></tr><tr><td></td> <td>ขี้เทือก.</td></tr><tr><td></td> <td><font color="blue"><b>ย่ำยี</b></font>  ก. เบียดเบียน เช่น ย่ำยีศาสนา, บีบคั้น, ข่มเหง, เช่น ย่ำยีจิตใจ, บดขยี้ </td></tr><tr><td></td> <td>เช่น ยกกองทัพไปย่ำยีประเทศอื่น.</td></tr><tr><td></td> <td><font color="blue"><b>ย่ำแย่</b></font>  ก. เหน็ดเหนื่อยมาก, ลำบากมาก, เช่น ทำงานย่ำแย่ ถูกใช้เสียย่ำแย่.</td></tr><tr><td></td></tr><tr><td></td></tr><tr><td><font color = blue><b>ย้ำ, ย้ำ ๆ</font></b></td><td>ก. พูดหรือทําซํ้า ๆ (เพื่อเน้นให้แน่น ให้กระชับ ให้มั่นคง) เช่น พูดยํ้า </td></tr><tr><td></td> <td>ยํ้าหัวตะปู.  ว. อาการที่กัดเบา ๆ เพียงให้บุบหรือเป็นรอยช้ำ เช่น หมา</td></tr><tr><td></td> <td>กัดย้ำแต่ไม่เข้า เคี้ยวพอย้ำ ๆ.</td></tr><tr><td></td> <td><font color="blue"><b>ย้ำหัวเห็ด</b></font>  ก. สอดนอตที่ปลายข้างหนึ่งบานลงในรูแผ่นโลหะ ๒ แผ่นที่</td></tr><tr><td></td> <td>ซ้อนให้รูตรงกัน ทำให้นอตร้อนจัดแล้วตอกย้ำให้ปลายบานอย่างดอกเห็ด </td></tr><tr><td></td> <td>ซึ่งเมื่อปล่อยให้เย็น นอตจะหดตัวรัดโลหะ ๒ แผ่นนี้ให้แนบกันสนิท.</td></tr><tr><td></td></tr><tr><td></td></tr><tr><td><font color = blue><b>ยำยาม</font></b></td><td>ก. ชมเชย.</td></tr><tr><td></td></tr><tr><td></td></tr><tr><td><font color = blue><b>ยำเยีย</font></b></td><td>ก. ถูกกระทําในทางร้ายโดยวิธีใช้เวทมนตร์ต่าง ๆ, มักใช้ว่า ถูกกระทํา</td></tr><tr><td></td> <td>ยําเยีย.</td></tr><tr><td></td></tr><tr><td></td></tr><tr><td><font color = blue><b>ย่ำแย่</font></b></td><td>ว. เหลือทน.</td></tr><tr><td></td></tr><tr><td></td></tr><tr><td><font color = blue><b>ย้ำเหยอ</font></b></td><td>[เหฺยอ] ว. เลอะเทอะ, หลงลืม.</td></tr><tr><td></td></tr><tr><td></td></tr><tr><td><font color = blue><b>ยิก, ยิก ๆ</font></b></td><td>ว. อาการที่ทำติดต่อกันถี่ ๆ บ่อย ๆ เช่น ท้ายิกเลย เกาหัวยิก ๆ ชวนยิก ๆ, </td></tr><tr><td></td> <td>ขยิก ก็ใช้.</td></tr><tr><td></td></tr><tr><td></td></tr><tr><td><font color = blue><b>ยิง</font></b></td><td>ก. ทําให้อาวุธเช่นลูกศรหรือลูกปืนแล่นออกไปโดยแรงด้วยกําลังส่ง เช่น </td></tr><tr><td></td> <td>ยิงธนู ยิงปืน.</td></tr><tr><td></td> <td><font color="blue"><b>ยิงปืนนัดเดียวได้นกสองตัว</b></font>  (สํา) ก. ทําอย่างเดียวได้ผล ๒ อย่าง, ลงทุน</td></tr><tr><td></td> <td>ครั้งเดียวได้ผลกําไร ๒ ทาง.</td></tr><tr><td></td> <td><font color="blue"><b>ยิงเป้า</b></font>  ก. ต้องโทษโดยยิงให้ตายเพราะความผิดร้ายแรง.</td></tr><tr><td></td></tr><tr><td></td></tr></table></center></body><html>
<head><title> พจนานุกรม ฉบับราชบัณฑิตยสถาน พ.ศ. ๒๕๔๒</title>
</head>
<body bgcolor=99ccff >



</body>
</html> 

